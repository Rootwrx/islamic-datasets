surah,ayah,arabic_text,translation,footnotes
109,1,قُلۡ يَٰٓأَيُّهَا ٱلۡكَٰفِرُونَ,آپ کہہ دیجئے کہ اے کافرو!(1),(1) الْكَافِرُونَ میں الف لام جنس کے لئے ہے۔ لیکن یہاں بطور خاص صرف ان کافروں سے خطاب ہے جن کی بابت اللہ کو علم تھا کہ ان کا خاتمہ کفر وشرک پر ہوگا۔ کیوں کہ اس سورت کے نزول کے بعد کئی مشرک مسلمان ہوئے اور انہوں نے اللہ کی عبادت کی۔ ( فتح القدیر ) ۔
109,2,لَآ أَعۡبُدُ مَا تَعۡبُدُونَ,نہ میں عبادت کرتا ہوں اس کی جس کی تم عبادت کرتے ہو.,
109,3,وَلَآ أَنتُمۡ عَٰبِدُونَ مَآ أَعۡبُدُ,نہ تم عبادت کرنے والے ہو اس کی جس کی میں عبادت کرتا ہوں.,
109,4,وَلَآ أَنَا۠ عَابِدٞ مَّا عَبَدتُّمۡ,اور نہ میں عبادت کروں گا جس کی تم عبادت کرتے ہو.,
109,5,وَلَآ أَنتُمۡ عَٰبِدُونَ مَآ أَعۡبُدُ,اور نہ تم اس کی عبادت کرنے والے ہو جس کی میں عبادت کر رہا ہوں.(1),(1) بعض نے پہلی آیت کو حال کے اوردوسری کو استقبال کے مفہوم میں لیا ہے، لیکن امام شوکانی نے کہا ہے کہ ان تکلفات کی ضرورت نہیں ہے۔ تاکید کے لئے تکرار، عربی زبان کا عام اسلوب ہے، جسے قرآن کریم میں کئی جگہ اختیار کیا گیا ہے۔ جیسے سورۂ رحمٰن، سورۂ مرسلات میں ہے۔ اسی طرح یہاں بھی تاکید کے لئے یہ جملہ دہرایا گیا ہے۔ مقصد یہ ہے کہ یہ کبھی ممکن نہیں کہ میں توحید کا راستہ چھوڑ کر شرک کا راستہ اختیار کر لوں، جیسا کہ تم چاہتے ہو۔ اور اگر اللہ نے تمہاری قسمت میں ہدایت نہیں لکھی ہے، تو تم بھی اس توحید اور عبادت الٰہی سے محروم ہی رہو گے۔ یہ بات اس وقت فرمائی گئی، جب کفار نے یہ تجویز پیش کی کہ ایک سال ہم آپ (صلى الله عليه وسلم) کے معبود کی اور ایک سال آپ (صلى الله عليه وسلم) ہمارے معبودوں کی عبادت کریں۔
109,6,لَكُمۡ دِينُكُمۡ وَلِيَ دِينِ,تمہارے لئے تمہارا دین ہے اور میرے لئے میرا دین ہے.(1),(1) یعنی اگر تم اپنے دین پر راضی ہو اور اسے چھوڑنے کے لئے تیار نہیں ہو، تو میں اپنے دین پر راضی ہوں، میں اسے کیوں چھوڑ وں؟ «لَنَا أَعْمَالُنَا وَلَكُمْ أَعْمَالُكُمْ» (القصص:55) ۔
