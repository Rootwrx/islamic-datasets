surah,ayah,arabic_text,translation,footnotes
26,1,طسٓمٓ,Twaa Siin Miim.[1],[1] Twaa Siin Miim: Inyuguti nk’izi twazivuzeho mu masura yatambutse.
26,2,تِلۡكَ ءَايَٰتُ ٱلۡكِتَٰبِ ٱلۡمُبِينِ,Iyi ni imirongo y’igitabo gisobanutse (Qur’an).,
26,3,لَعَلَّكَ بَٰخِعٞ نَّفۡسَكَ أَلَّا يَكُونُواْ مُؤۡمِنِينَ,Hari ubwo (yewe Muhamadi) wazicwa n’agahinda kubera ko batemeye (ubutumwa bwawe).,
26,4,إِن نَّشَأۡ نُنَزِّلۡ عَلَيۡهِم مِّنَ ٱلسَّمَآءِ ءَايَةٗ فَظَلَّتۡ أَعۡنَٰقُهُمۡ لَهَا خَٰضِعِينَ,"Tubishatse twabamanurira igitangaza giturutse mu kirere, maze amajosi yabo agahora acyicishijeho bugufi (baba babishaka cyangwa batabishaka, ariko nta we dushaka guhatira kwemera).",
26,5,وَمَا يَأۡتِيهِم مِّن ذِكۡرٖ مِّنَ ٱلرَّحۡمَٰنِ مُحۡدَثٍ إِلَّا كَانُواْ عَنۡهُ مُعۡرِضِينَ,Kandi nta rwibutso rushya ruturutse kuri (Allah) Nyirimpuhwe rubageraho ngo babure kurwirengagiza.,
26,6,فَقَدۡ كَذَّبُواْ فَسَيَأۡتِيهِمۡ أَنۢبَٰٓؤُاْ مَا كَانُواْ بِهِۦ يَسۡتَهۡزِءُونَ,Rwose barahakanye; bityo inkuru z’ibyo bakerensaga zizabageraho (bidatinze).,
26,7,أَوَلَمۡ يَرَوۡاْ إِلَى ٱلۡأَرۡضِ كَمۡ أَنۢبَتۡنَا فِيهَا مِن كُلِّ زَوۡجٖ كَرِيمٍ,Ese ntibitegereza uko isi twayimejejeho buri bwoko bwiza (bw’ibimera)?,
26,8,إِنَّ فِي ذَٰلِكَ لَأٓيَةٗۖ وَمَا كَانَ أَكۡثَرُهُم مُّؤۡمِنِينَ,"Mu by’ukuri muri ibyo harimo ikimenyetso (kigaragaza ubushobozi bwa Allah), ariko abenshi muri bo ntibemera.",
26,9,وَإِنَّ رَبَّكَ لَهُوَ ٱلۡعَزِيزُ ٱلرَّحِيمُ,"Kandi mu by’ukuri Nyagasani wawe ni We Munyacyubahiro bihebuje, Nyirimpuhwe.",
26,10,وَإِذۡ نَادَىٰ رَبُّكَ مُوسَىٰٓ أَنِ ٱئۡتِ ٱلۡقَوۡمَ ٱلظَّٰلِمِينَ,"(Unibuke) ubwo Nyagasani wawe yahamagaraga Musa (akamubwira ati) “Jya ku bantu b’inkozi z’ibibi”,",
26,11,قَوۡمَ فِرۡعَوۡنَۚ أَلَا يَتَّقُونَ,"Abantu ba Farawo, (ubabwire uti) “Ese ntibakwiye gutinya (ibihano bya Allah, bakareka ibibi barimo)?”",
26,12,قَالَ رَبِّ إِنِّيٓ أَخَافُ أَن يُكَذِّبُونِ,"(Musa) aravuga ati “Nyagasani! Mu by’ukuri ndatinya ko bazampinyura,",
26,13,وَيَضِيقُ صَدۡرِي وَلَا يَنطَلِقُ لِسَانِي فَأَرۡسِلۡ إِلَىٰ هَٰرُونَ,"Maze igituza cyanjye kigafungana (kubera intimba n’agahinda), kandi ururimi rwanjye ntirubanguka (mu gusobanura amagambo). Bityo nyoherereza Haruna (aze amfashe).”",
26,14,وَلَهُمۡ عَلَيَّ ذَنۢبٞ فَأَخَافُ أَن يَقۡتُلُونِ,"“Kandi (abantu ba Farawo) hari icyaha banshinja, nkaba ntinya ko bazanyica.”",
26,15,قَالَ كَلَّاۖ فَٱذۡهَبَا بِـَٔايَٰتِنَآۖ إِنَّا مَعَكُم مُّسۡتَمِعُونَ,(Allah) aravuga ati “Si ko bimeze (ntibazakwica)! Ngaho mwembi nimujyane ibitangaza byacu (kwa Farawo). Mu by’ukuri tuzaba turi kumwe namwe twumva (ibizavugwa byose).”,
26,16,فَأۡتِيَا فِرۡعَوۡنَ فَقُولَآ إِنَّا رَسُولُ رَبِّ ٱلۡعَٰلَمِينَ,Mwembi nimujye kwa Farawo mumubwire muti “Mu by’ukuri twe turi Intumwa za Nyagasani w’ibiremwa byose.”,
26,17,أَنۡ أَرۡسِلۡ مَعَنَا بَنِيٓ إِسۡرَٰٓءِيلَ,(Adutumye) ngo “Rekura bene Isiraheli tubajyane.”,
26,18,قَالَ أَلَمۡ نُرَبِّكَ فِينَا وَلِيدٗا وَلَبِثۡتَ فِينَا مِنۡ عُمُرِكَ سِنِينَ,"(Farawo) aravuga ati “Ese ntitwakureze kuva ukiri umwana, ukabana natwe imyaka (myinshi) y’ubuzima bwawe?”",
26,19,وَفَعَلۡتَ فَعۡلَتَكَ ٱلَّتِي فَعَلۡتَ وَأَنتَ مِنَ ٱلۡكَٰفِرِينَ,"Maze ugakora igikorwa wakoze (cyo kwica umuntu), uri mu ndashima (ineza twakugiriye)!”",
26,20,قَالَ فَعَلۡتُهَآ إِذٗا وَأَنَا۠ مِنَ ٱلضَّآلِّينَ,"(Musa) aravuga ati “Nagikoze ubwo nari mu bayobye”,",
26,21,فَفَرَرۡتُ مِنكُمۡ لَمَّا خِفۡتُكُمۡ فَوَهَبَ لِي رَبِّي حُكۡمٗا وَجَعَلَنِي مِنَ ٱلۡمُرۡسَلِينَ,"“Nuko ndabahunga kubera kubatinya. Ariko Nyagasani wanjye yampaye ubumenyi (bwo kumusobanukirwa ndetse n’ubuhanuzi), anangira umwe mu ntumwa (ze).",
26,22,وَتِلۡكَ نِعۡمَةٞ تَمُنُّهَا عَلَيَّ أَنۡ عَبَّدتَّ بَنِيٓ إِسۡرَٰٓءِيلَ,Ese ibyo (kundera) ni yo neza uncyurira kandi waragize bene Isiraheli abacakara?”,
26,23,قَالَ فِرۡعَوۡنُ وَمَا رَبُّ ٱلۡعَٰلَمِينَ,Farawo aravuga ati “Ese Nyagasani w’ibiremwa byose ni nde?”,
26,24,قَالَ رَبُّ ٱلسَّمَٰوَٰتِ وَٱلۡأَرۡضِ وَمَا بَيۡنَهُمَآۖ إِن كُنتُم مُّوقِنِينَ,"(Musa) aravuga ati “Ni Nyagasani w’ibirere n’isi ndetse n’ibiri hagati yabyo, niba mudashidikanya (ko ari We wabiremye ngaho nimumwemere).”",
26,25,قَالَ لِمَنۡ حَوۡلَهُۥٓ أَلَا تَسۡتَمِعُونَ,(Farawo) abwira abamukikije ati “Aho ntimunyumvira (ibyo ari kuvuga)?”,
26,26,قَالَ رَبُّكُمۡ وَرَبُّ ءَابَآئِكُمُ ٱلۡأَوَّلِينَ,(Musa) aravuga ati “(Uwo) ni Nyagasani wanyu akaba na Nyagasani w’abakurambere banyu!”,
26,27,قَالَ إِنَّ رَسُولَكُمُ ٱلَّذِيٓ أُرۡسِلَ إِلَيۡكُمۡ لَمَجۡنُونٞ,"(Farawo) aravuga ati “Mu by’ukuri, iyi ntumwa yanyu yabatumweho ni umusazi!”",
26,28,قَالَ رَبُّ ٱلۡمَشۡرِقِ وَٱلۡمَغۡرِبِ وَمَا بَيۡنَهُمَآۖ إِن كُنتُمۡ تَعۡقِلُونَ,"(Musa) aravuga ati “(Uwo) ni Nyagasani w’Uburasirazuba n’Uburengerazuba n’ibiri hagati yabyo, (ibyo ni ibyatuma mumwemera) niba mufite ubwenge.”",
26,29,قَالَ لَئِنِ ٱتَّخَذۡتَ إِلَٰهًا غَيۡرِي لَأَجۡعَلَنَّكَ مِنَ ٱلۡمَسۡجُونِينَ,"(Farawo) aravuga ati “Nuramuka ugize indi mana (wemera) itari njye, rwose ndakugira umwe mu mbohe.”",
26,30,قَالَ أَوَلَوۡ جِئۡتُكَ بِشَيۡءٖ مُّبِينٖ,(Musa) aravuga ati “Ese (wamfunga) n’iyo naba nkuzaniye ikintu kigaragara (cyerekana ukuri kwanjye)?”,
26,31,قَالَ فَأۡتِ بِهِۦٓ إِن كُنتَ مِنَ ٱلصَّٰدِقِينَ,(Farawo) aravuga ati “Ngaho kizane niba koko uri mu banyakuri.”,
26,32,فَأَلۡقَىٰ عَصَاهُ فَإِذَا هِيَ ثُعۡبَانٞ مُّبِينٞ,"Nuko (Musa) anaga inkoni ye hasi, maze ihinduka inzoka igaragara.",
26,33,وَنَزَعَ يَدَهُۥ فَإِذَا هِيَ بَيۡضَآءُ لِلنَّٰظِرِينَ,"Anavana ukuboko kwe (mu kwaha), kuza kwererana kugaragarira abareba.",
26,34,قَالَ لِلۡمَلَإِ حَوۡلَهُۥٓ إِنَّ هَٰذَا لَسَٰحِرٌ عَلِيمٞ,(Farawo) abwira ibyegera bye ati “Mu by’ukuri uyu ni umurozi w’umuhanga;,
26,35,يُرِيدُ أَن يُخۡرِجَكُم مِّنۡ أَرۡضِكُم بِسِحۡرِهِۦ فَمَاذَا تَأۡمُرُونَ,Arashaka kubakura mu gihugu cyanyu akoresheje uburozi bwe. Murabivugaho iki?”,
26,36,قَالُوٓاْ أَرۡجِهۡ وَأَخَاهُ وَٱبۡعَثۡ فِي ٱلۡمَدَآئِنِ حَٰشِرِينَ,"Baravuga bati “Ba umwihoreye (we) n’umuvandimwe we, maze wohereze abakoranya abantu mu mijyi;",
26,37,يَأۡتُوكَ بِكُلِّ سَحَّارٍ عَلِيمٖ,Bakuzanire buri murozi wese w’umuhanga.”,
26,38,فَجُمِعَ ٱلسَّحَرَةُ لِمِيقَٰتِ يَوۡمٖ مَّعۡلُومٖ,Nuko abarozi barakoranywa (bahabwa) igihe n’umunsi byagenwe[1] (byo guhura na Musa).,"[1] Igihe bahawe cyari igihe cy’agasusuruko, ku munsi mukuru babaga baruhutseho bagateranira hamwe."
26,39,وَقِيلَ لِلنَّاسِ هَلۡ أَنتُم مُّجۡتَمِعُونَ,Maze abantu barabwirwa bati “Ese muraza mu iteraniro?”,
26,40,لَعَلَّنَا نَتَّبِعُ ٱلسَّحَرَةَ إِن كَانُواْ هُمُ ٱلۡغَٰلِبِينَ,“Hari ubwo twakurikira abarozi (bo ku ruhande rwa Farawo) baramutse ari bo batsinze.,
26,41,فَلَمَّا جَآءَ ٱلسَّحَرَةُ قَالُواْ لِفِرۡعَوۡنَ أَئِنَّ لَنَا لَأَجۡرًا إِن كُنَّا نَحۡنُ ٱلۡغَٰلِبِينَ,"Nuko abarozi baje, babwira Farawo bati “Ese hari igihembo tubona nituramuka dutsinze?”",
26,42,قَالَ نَعَمۡ وَإِنَّكُمۡ إِذٗا لَّمِنَ ٱلۡمُقَرَّبِينَ,(Farawo) aravuga ati “Yego! Kandi mu by’ukuri muraba mu byegera (byanjye).”,
26,43,قَالَ لَهُم مُّوسَىٰٓ أَلۡقُواْ مَآ أَنتُم مُّلۡقُونَ,Musa arababwira ati “Nimunage ibyo mushaka kunaga (bigaragaza ukuri kwanyu)!”,
26,44,فَأَلۡقَوۡاْ حِبَالَهُمۡ وَعِصِيَّهُمۡ وَقَالُواْ بِعِزَّةِ فِرۡعَوۡنَ إِنَّا لَنَحۡنُ ٱلۡغَٰلِبُونَ,"Nuko banaga imigozi yabo n’inkoni zabo (bihinduka inzoka nto), baravuga bati “Ku bw’icyubahiro cya Farawo, rwose ni twe dutsinda.”",
26,45,فَأَلۡقَىٰ مُوسَىٰ عَصَاهُ فَإِذَا هِيَ تَلۡقَفُ مَا يَأۡفِكُونَ,"Maze Musa anaga inkoni ye (ihinduka inzoka nini), itangira kumiragura ibyo (abarozi) bari bamaze guhimba.",
26,46,فَأُلۡقِيَ ٱلسَّحَرَةُ سَٰجِدِينَ,"Nuko abarozi bitura hasi bubamye,",
26,47,قَالُوٓاْ ءَامَنَّا بِرَبِّ ٱلۡعَٰلَمِينَ,"Bavuga bati “Twemeye Nyagasani w’ibiremwa byose,”",
26,48,رَبِّ مُوسَىٰ وَهَٰرُونَ,“Nyagasani wa Musa na Haruna.”,
26,49,قَالَ ءَامَنتُمۡ لَهُۥ قَبۡلَ أَنۡ ءَاذَنَ لَكُمۡۖ إِنَّهُۥ لَكَبِيرُكُمُ ٱلَّذِي عَلَّمَكُمُ ٱلسِّحۡرَ فَلَسَوۡفَ تَعۡلَمُونَۚ لَأُقَطِّعَنَّ أَيۡدِيَكُمۡ وَأَرۡجُلَكُم مِّنۡ خِلَٰفٖ وَلَأُصَلِّبَنَّكُمۡ أَجۡمَعِينَ,"(Farawo) aravuga ati “Mumwemeye mbere y’uko mbibahera uburenganzira. Mu by’ukuri (Musa) ni umukuru wanyu wabigishije uburozi. Rwose muraza kumenya (icyo nza kubakorera)! Rwose ndaza kubaca amaboko n’amaguru byanyu imbusane, maze mbabambe mwese.”",
26,50,قَالُواْ لَا ضَيۡرَۖ إِنَّآ إِلَىٰ رَبِّنَا مُنقَلِبُونَ,Baravuga bati “Nta cyo bitwaye! Mu by’ukuri tuzasubira kwa Nyagasani wacu.”,
26,51,إِنَّا نَطۡمَعُ أَن يَغۡفِرَ لَنَا رَبُّنَا خَطَٰيَٰنَآ أَن كُنَّآ أَوَّلَ ٱلۡمُؤۡمِنِينَ,Mu by’ukuri twiringiye ko (Nyagasani) azatubabarira ibyaha byacu kuko tubaye aba mbere mu kwemera (ubutumwa bwa Musa).,
26,52,۞ وَأَوۡحَيۡنَآ إِلَىٰ مُوسَىٰٓ أَنۡ أَسۡرِ بِعِبَادِيٓ إِنَّكُم مُّتَّبَعُونَ,Kandi twahishuriye Musa (tugira tuti) “Jyana abagaragu banjye (Abayisiraheli) nijoro! Mu by’ukuri muraza gukurikirwa (na Farawo n’ingabo ze).”,
26,53,فَأَرۡسَلَ فِرۡعَوۡنُ فِي ٱلۡمَدَآئِنِ حَٰشِرِينَ,"Maze Farawo (yumvise ko bagiye), yohereza mu mijyi abakoranya (ingabo zo kubakumira).",
26,54,إِنَّ هَٰٓؤُلَآءِ لَشِرۡذِمَةٞ قَلِيلُونَ,(Farawo arababwira ati) “Mu by’ukuri bariya (Bayisiraheli) ni agatsiko k’abantu bake.”,
26,55,وَإِنَّهُمۡ لَنَا لَغَآئِظُونَ,“Kandi rwose baturakaje (kugenda tutabibahereye uburenganzira).”,
26,56,وَإِنَّا لَجَمِيعٌ حَٰذِرُونَ,“Ndetse twese turi maso kandi twiteguye (guhangana na bo).”,
26,57,فَأَخۡرَجۡنَٰهُم مِّن جَنَّٰتٖ وَعُيُونٖ,"Nuko (Farawo n’abantu be) tubakura (mu gihugu cye kirimo) ubusitani n’imigezi,",
26,58,وَكُنُوزٖ وَمَقَامٖ كَرِيمٖ,"(Tubakura) mu mitungo ndetse no mu nyubako ziyubashye,",
26,59,كَذَٰلِكَۖ وَأَوۡرَثۡنَٰهَا بَنِيٓ إِسۡرَٰٓءِيلَ,Uko (kubasohora mu byabo) ni ko twabizunguje bene Isiraheli.,
26,60,فَأَتۡبَعُوهُم مُّشۡرِقِينَ,Maze (Farawo n’ingabo ze) barabakurikira mu gitondo izuba rirashe (kugira ngo babice).,
26,61,فَلَمَّا تَرَٰٓءَا ٱلۡجَمۡعَانِ قَالَ أَصۡحَٰبُ مُوسَىٰٓ إِنَّا لَمُدۡرَكُونَ,"Nuko ubwo amatsinda yombi yarebanaga, abantu ba Musa baravuga bati “Mu by’ukuri batugezeho!”",
26,62,قَالَ كَلَّآۖ إِنَّ مَعِيَ رَبِّي سَيَهۡدِينِ,"(Musa) aravuga ati “Si ko bimeze! Mu by’ukuri ndi kumwe na Nyagasani wanjye, aranyobora.”",
26,63,فَأَوۡحَيۡنَآ إِلَىٰ مُوسَىٰٓ أَنِ ٱضۡرِب بِّعَصَاكَ ٱلۡبَحۡرَۖ فَٱنفَلَقَ فَكَانَ كُلُّ فِرۡقٖ كَٱلطَّوۡدِ ٱلۡعَظِيمِ,"Nuko duhishurira Musa (tugira tuti) “Kubita inkoni yawe mu nyanja! (Akubise, inyanja) icikamo ibice (bibiri), buri gice kimera nk’umusozi munini cyane.”",
26,64,وَأَزۡلَفۡنَا ثَمَّ ٱلۡأٓخَرِينَ,Maze abandi (Farawo n’ingabo ze) tubegereza hafi (na bo bakurikira iyo nzira).,
26,65,وَأَنجَيۡنَا مُوسَىٰ وَمَن مَّعَهُۥٓ أَجۡمَعِينَ,Nuko turokora Musa n’abari kumwe na we bose.,
26,66,ثُمَّ أَغۡرَقۡنَا ٱلۡأٓخَرِينَ,Hanyuma abandi (Farawo n’ingabo ze) turabaroha.,
26,67,إِنَّ فِي ذَٰلِكَ لَأٓيَةٗۖ وَمَا كَانَ أَكۡثَرُهُم مُّؤۡمِنِينَ,"Mu by’ukuri muri ibyo harimo ikimenyetso (kigaragaza ubushobozi bwa Allah), nyamara abenshi muri bo ntibemera.",
26,68,وَإِنَّ رَبَّكَ لَهُوَ ٱلۡعَزِيزُ ٱلرَّحِيمُ,"Kandi mu by’ukuri Nyagasani wawe ni Umunyacyubahiro bihebuje, Nyirimpuhwe.",
26,69,وَٱتۡلُ عَلَيۡهِمۡ نَبَأَ إِبۡرَٰهِيمَ,(Yewe Muhamadi) unabasomere inkuru ya Ibrahimu.,
26,70,إِذۡ قَالَ لِأَبِيهِ وَقَوۡمِهِۦ مَا تَعۡبُدُونَ,Ubwo yabwiraga se n’abantu be ati “Ese ibi ni ibiki musenga?”,
26,71,قَالُواْ نَعۡبُدُ أَصۡنَامٗا فَنَظَلُّ لَهَا عَٰكِفِينَ,Baravuga bati “Tugaragira ibishusho kandi tuzahora tubisenga.”,
26,72,قَالَ هَلۡ يَسۡمَعُونَكُمۡ إِذۡ تَدۡعُونَ,(Ibrahimu) aravuga ati “Ese iyo mubisabye birabumva?”,
26,73,أَوۡ يَنفَعُونَكُمۡ أَوۡ يَضُرُّونَ,“Cyangwa hari icyo bibamarira cyangwa ngo bigire icyo bibatwara?”,
26,74,قَالُواْ بَلۡ وَجَدۡنَآ ءَابَآءَنَا كَذَٰلِكَ يَفۡعَلُونَ,Baravuga bati “(Oya)! Ahubwo twasanze abakurambere bacu babikora batyo.”,
26,75,قَالَ أَفَرَءَيۡتُم مَّا كُنتُمۡ تَعۡبُدُونَ,(Ibrahimu) aravuga ati “Ese ntimutekereza ku byo musenga?”,
26,76,أَنتُمۡ وَءَابَآؤُكُمُ ٱلۡأَقۡدَمُونَ,“Mwebwe n’abakurambere banyu bo hambere?”,
26,77,فَإِنَّهُمۡ عَدُوّٞ لِّيٓ إِلَّا رَبَّ ٱلۡعَٰلَمِينَ,"“Mu by’ukuri ibyo (musenga) ni abanzi banjye (sinshobora kubisenga), ahubwo (nsenga) Nyagasani w’ibiremwa byose.”",
26,78,ٱلَّذِي خَلَقَنِي فَهُوَ يَهۡدِينِ,“We wandemye akaba ari na We unyobora.”,
26,79,وَٱلَّذِي هُوَ يُطۡعِمُنِي وَيَسۡقِينِ,“Ni na We umpa icyo kurya n’icyo kunywa.”,
26,80,وَإِذَا مَرِضۡتُ فَهُوَ يَشۡفِينِ,“N’iyo ndwaye ni We unkiza.”,
26,81,وَٱلَّذِي يُمِيتُنِي ثُمَّ يُحۡيِينِ,"“Ni na We uzanyambura ubuzima, hanyuma akazabunsubiza (igihe cy’izuka).",
26,82,وَٱلَّذِيٓ أَطۡمَعُ أَن يَغۡفِرَ لِي خَطِيٓـَٔتِي يَوۡمَ ٱلدِّينِ,Kandi ni We niringiye ko azambabarira ibyaha byanjye ku munsi w’imperuka.,
26,83,رَبِّ هَبۡ لِي حُكۡمٗا وَأَلۡحِقۡنِي بِٱلصَّٰلِحِينَ,"Nyagasani! Mpa kugira ubumenyi (bwo kugusobanukirwa ndetse n’ubuhanuzi), kandi uzampuze n’abagaragu bawe b’intungane.",
26,84,وَٱجۡعَل لِّي لِسَانَ صِدۡقٖ فِي ٱلۡأٓخِرِينَ,Kandi umpe kuzavugwa neza mu bazaza nyuma.,
26,85,وَٱجۡعَلۡنِي مِن وَرَثَةِ جَنَّةِ ٱلنَّعِيمِ,Unanshyire mu bazazungura Ijuru ryuje inema.,
26,86,وَٱغۡفِرۡ لِأَبِيٓ إِنَّهُۥ كَانَ مِنَ ٱلضَّآلِّينَ,Unababarire data kuko mu by’ukuri ari mu bayobye.,
26,87,وَلَا تُخۡزِنِي يَوۡمَ يُبۡعَثُونَ,Kandi ntuzankoze isoni ku munsi (ibiremwa byose) bizazurwa.,
26,88,يَوۡمَ لَا يَنفَعُ مَالٞ وَلَا بَنُونَ,Umunsi imitungo n’urubyaro bitazagira icyo bimarira (nyirabyo).,
26,89,إِلَّا مَنۡ أَتَى ٱللَّهَ بِقَلۡبٖ سَلِيمٖ,Usibye gusa uzagera kwa Allah afite umutima usukuye (uzira ibangikanyamana).,
26,90,وَأُزۡلِفَتِ ٱلۡجَنَّةُ لِلۡمُتَّقِينَ,Kandi ijuru rizegerezwa abagandukira Allah.,
26,91,وَبُرِّزَتِ ٱلۡجَحِيمُ لِلۡغَاوِينَ,N’umuriro uzagaragarizwa abayobye (ba nyamujya iyo bijya).,
26,92,وَقِيلَ لَهُمۡ أَيۡنَ مَا كُنتُمۡ تَعۡبُدُونَ,Nuko babwirwe bati “Ibyo mwajyaga musenga biri he?,
26,93,مِن دُونِ ٱللَّهِ هَلۡ يَنصُرُونَكُمۡ أَوۡ يَنتَصِرُونَ,“Bitari Allah? Ese bishobora kubatabara cyangwa ngo byitabare ubwabyo?”,
26,94,فَكُبۡكِبُواْ فِيهَا هُمۡ وَٱلۡغَاوُۥنَ,Maze bo ndetse n’abayobye bajugunywemo (mu muriro) bacuramye.,
26,95,وَجُنُودُ إِبۡلِيسَ أَجۡمَعُونَ,Ndetse n’ingabo za Ibilisi (Shitani) zose.,
26,96,قَالُواْ وَهُمۡ فِيهَا يَخۡتَصِمُونَ,"Nibawugeramo (abayobye n’ababayobeje) bazavuga batongana bati,",
26,97,تَٱللَّهِ إِن كُنَّا لَفِي ضَلَٰلٖ مُّبِينٍ,“Ku izina rya Allah! Rwose twari mu buyobe bugaragara (ubwo twabasengaga).”,
26,98,إِذۡ نُسَوِّيكُم بِرَبِّ ٱلۡعَٰلَمِينَ,Ubwo twabareshyeshyaga na Nyagasani w’ibiremwa byose.,
26,99,وَمَآ أَضَلَّنَآ إِلَّا ٱلۡمُجۡرِمُونَ,Kandi nta bandi batuyobeje batari inkozi z’ibibi.,
26,100,فَمَا لَنَا مِن شَٰفِعِينَ,None nta bavugizi dufite (batuvuganira tukava mu bihano).,
26,101,وَلَا صَدِيقٍ حَمِيمٖ,Nta n’inshuti magara dufite (yatugirira impuhwe).,
26,102,فَلَوۡ أَنَّ لَنَا كَرَّةٗ فَنَكُونَ مِنَ ٱلۡمُؤۡمِنِينَ,Iyaba twagiraga (amahirwe yo) gusubira ku isi maze ngo tube mu bemeramana.,
26,103,إِنَّ فِي ذَٰلِكَ لَأٓيَةٗۖ وَمَا كَانَ أَكۡثَرُهُم مُّؤۡمِنِينَ,"Mu by’ukuri muri ibyo harimo ikimenyetso (kigaragaza ubushobozi bwa Allah), ariko abenshi muri bo ntibemera.",
26,104,وَإِنَّ رَبَّكَ لَهُوَ ٱلۡعَزِيزُ ٱلرَّحِيمُ,"Kandi mu by’ukuri Nyagasani wawe ni We Munyacyubahiro bihebuje, Nyirimpuhwe.",
26,105,كَذَّبَتۡ قَوۡمُ نُوحٍ ٱلۡمُرۡسَلِينَ,Abantu ba Nuhu bahakanye Intumwa.,
26,106,إِذۡ قَالَ لَهُمۡ أَخُوهُمۡ نُوحٌ أَلَا تَتَّقُونَ,Ubwo umuvandimwe wabo Nuhu yababwiraga ati “Ese ntimugandukira Allah?”,
26,107,إِنِّي لَكُمۡ رَسُولٌ أَمِينٞ,“Mu by’ukuri njye ndi Intumwa yanyu yizewe.”,
26,108,فَٱتَّقُواْ ٱللَّهَ وَأَطِيعُونِ,“Bityo nimugandukire Allah kandi munyumvire.”,
26,109,وَمَآ أَسۡـَٔلُكُمۡ عَلَيۡهِ مِنۡ أَجۡرٍۖ إِنۡ أَجۡرِيَ إِلَّا عَلَىٰ رَبِّ ٱلۡعَٰلَمِينَ,"“Kandi ntabwo (kubagezaho ubutumwa) mbibasabira igihembo, kuko ibihembo byanjye biri kwa Nyagasani w’ibiremwa byose.”",
26,110,فَٱتَّقُواْ ٱللَّهَ وَأَطِيعُونِ,“Bityo nimugandukire Allah kandi munyumvire.”,
26,111,۞ قَالُوٓاْ أَنُؤۡمِنُ لَكَ وَٱتَّبَعَكَ ٱلۡأَرۡذَلُونَ,Baravuga bati “Ese twakwemera dute kandi warayobotswe n’abantu basuzuguritse?”,
26,112,قَالَ وَمَا عِلۡمِي بِمَا كَانُواْ يَعۡمَلُونَ,(Nuhu) aravuga ati “Ntabwo nshinzwe kumenya ibyo bakora (icyo nshinzwe ni ukubagezaho ubutumwa gusa)”,
26,113,إِنۡ حِسَابُهُمۡ إِلَّا عَلَىٰ رَبِّيۖ لَوۡ تَشۡعُرُونَ,"Ibarura ryabo rireba Nyagasani wanjye, iyaba mwari mubizi!",
26,114,وَمَآ أَنَا۠ بِطَارِدِ ٱلۡمُؤۡمِنِينَ,Kandi njye sinshobora kwirukana abemeramana.,
26,115,إِنۡ أَنَا۠ إِلَّا نَذِيرٞ مُّبِينٞ,"Nta kindi ndi cyo, usibye kuba ndi umuburizi ugaragara.",
26,116,قَالُواْ لَئِن لَّمۡ تَنتَهِ يَٰنُوحُ لَتَكُونَنَّ مِنَ ٱلۡمَرۡجُومِينَ,"Baravuga bati “Yewe Nuhu! Nuramuka utarekeye aho (ibyo wigisha), rwose uzaba mu bazaterwa amabuye (kugeza upfuye).”",
26,117,قَالَ رَبِّ إِنَّ قَوۡمِي كَذَّبُونِ,"(Nuhu) aravuga ati “Nyagasani! Mu by’ukuri abantu banjye barampakanye”,",
26,118,فَٱفۡتَحۡ بَيۡنِي وَبَيۡنَهُمۡ فَتۡحٗا وَنَجِّنِي وَمَن مَّعِيَ مِنَ ٱلۡمُؤۡمِنِينَ,"“Bityo ca iteka ridasubirwaho hagati yanjye na bo (ririmbura abahakanye), kandi undokorane n’abemeramana turi kumwe.”",
26,119,فَأَنجَيۡنَٰهُ وَمَن مَّعَهُۥ فِي ٱلۡفُلۡكِ ٱلۡمَشۡحُونِ,Nuko tumurokorana n’abari kumwe na we mu nkuge yuzuye (ibiremwa bitandukanye yashyizemo).,
26,120,ثُمَّ أَغۡرَقۡنَا بَعۡدُ ٱلۡبَاقِينَ,Maze nyuma tworeka abasigaye (abahakanye).,
26,121,إِنَّ فِي ذَٰلِكَ لَأٓيَةٗۖ وَمَا كَانَ أَكۡثَرُهُم مُّؤۡمِنِينَ,"Mu by’ukuri muri ibyo harimo ikimenyetso (kigaragaza ubushobozi bwa Allah), nyamara abenshi muri bo ntibemera.",
26,122,وَإِنَّ رَبَّكَ لَهُوَ ٱلۡعَزِيزُ ٱلرَّحِيمُ,"Kandi mu by’ukuri Nyagasani wawe ni We Munyacyubahiro bihebuje, Nyirimpuhwe.",
26,123,كَذَّبَتۡ عَادٌ ٱلۡمُرۡسَلِينَ,Aba Adi (na bo) bahinyuye Intumwa.,
26,124,إِذۡ قَالَ لَهُمۡ أَخُوهُمۡ هُودٌ أَلَا تَتَّقُونَ,Ubwo umuvandimwe wabo Hudu yababwiraga ati “Ese ntimwatinya (Allah)?”,
26,125,إِنِّي لَكُمۡ رَسُولٌ أَمِينٞ,“Mu by’ukuri njye ndi Intumwa yanyu yizewe.”,
26,126,فَٱتَّقُواْ ٱللَّهَ وَأَطِيعُونِ,126.“Bityo nimugandukire Allah kandi munyumvire.”,
26,127,وَمَآ أَسۡـَٔلُكُمۡ عَلَيۡهِ مِنۡ أَجۡرٍۖ إِنۡ أَجۡرِيَ إِلَّا عَلَىٰ رَبِّ ٱلۡعَٰلَمِينَ,"“Kandi ntabwo (kubagezaho ubutumwa) mbibasabira igihembo, kuko ibihembo byanjye biri kwa Nyagasani w’ibiremwa byose.”",
26,128,أَتَبۡنُونَ بِكُلِّ رِيعٍ ءَايَةٗ تَعۡبَثُونَ,Ese mwubaka (amazu maremare) ahirengeye hose mugamije kunnyega no gusuzugura (abagenzi bayanyuraho)?,
26,129,وَتَتَّخِذُونَ مَصَانِعَ لَعَلَّكُمۡ تَخۡلُدُونَ,Mukanubaka ingoro z’imitamenwa nk’aho muzazibamo ubuziraherezo?,
26,130,وَإِذَا بَطَشۡتُم بَطَشۡتُمۡ جَبَّارِينَ,"N’iyo mugabye igitero (ku wo ari we wese), mukigaba nta mpuhwe.",
26,131,فَٱتَّقُواْ ٱللَّهَ وَأَطِيعُونِ,“Bityo nimugandukire Allah kandi munyumvire.”,
26,132,وَٱتَّقُواْ ٱلَّذِيٓ أَمَدَّكُم بِمَا تَعۡلَمُونَ,Kandi mugandukire uwabahaye inema (zose) muzi.,
26,133,أَمَدَّكُم بِأَنۡعَٰمٖ وَبَنِينَ,"Yabahaye amatungo n’urubyaro,",
26,134,وَجَنَّٰتٖ وَعُيُونٍ,(Anabaha) imirima n’imigezi.,
26,135,إِنِّيٓ أَخَافُ عَلَيۡكُمۡ عَذَابَ يَوۡمٍ عَظِيمٖ,(Hudu aravuga ati) “Mu by’ukuri ndatinya ko (nimukomeza guhakana) mwazahanishwa ibihano byo ku munsi uhambaye.”,
26,136,قَالُواْ سَوَآءٌ عَلَيۡنَآ أَوَعَظۡتَ أَمۡ لَمۡ تَكُن مِّنَ ٱلۡوَٰعِظِينَ,Baravuga bati “Watwigisha utatwigisha byose ni kimwe kuri twe (ntidushobora kukwemera).”,
26,137,إِنۡ هَٰذَآ إِلَّا خُلُقُ ٱلۡأَوَّلِينَ,"Ibi (twemera) si ibindi, usibye ko ari imigenzo n’imyemerere (gakondo) y’abo hambere.",
26,138,وَمَا نَحۡنُ بِمُعَذَّبِينَ,Kandi ntituzahanwa (nk’uko ubivuga).,
26,139,فَكَذَّبُوهُ فَأَهۡلَكۡنَٰهُمۡۚ إِنَّ فِي ذَٰلِكَ لَأٓيَةٗۖ وَمَا كَانَ أَكۡثَرُهُم مُّؤۡمِنِينَ,"Nuko baramuhinyura, maze turabarimbura. Mu by’ukuri muri ibyo harimo ikimenyetso (kigaragaza ubushobozi bwa Allah), ariko abenshi muri bo ntibemera.",
26,140,وَإِنَّ رَبَّكَ لَهُوَ ٱلۡعَزِيزُ ٱلرَّحِيمُ,"Kandi mu by’ukuri Nyagasani wawe ni We Munyacyubahiro bihebuje, Nyirimbabazi.",
26,141,كَذَّبَتۡ ثَمُودُ ٱلۡمُرۡسَلِينَ,Abantu bo mu bwoko bwa Thamudu (na bo) bahinyuye Intumwa.,
26,142,إِذۡ قَالَ لَهُمۡ أَخُوهُمۡ صَٰلِحٌ أَلَا تَتَّقُونَ,Ubwo umuvandimwe wabo Swalehe yababwiraga ati “Ese ntimwatinya Allah?”,
26,143,إِنِّي لَكُمۡ رَسُولٌ أَمِينٞ,“Mu by’ukuri njye ndi Intumwa yanyu yizewe.”,
26,144,فَٱتَّقُواْ ٱللَّهَ وَأَطِيعُونِ,“Bityo nimugandukire Allah kandi munyumvire.”,
26,145,وَمَآ أَسۡـَٔلُكُمۡ عَلَيۡهِ مِنۡ أَجۡرٍۖ إِنۡ أَجۡرِيَ إِلَّا عَلَىٰ رَبِّ ٱلۡعَٰلَمِينَ,"“Kandi ntabwo (kubagezaho ubutumwa) mbibasabira igihembo, kuko ibihembo byanjye biri kwa Nyagasani w’ibiremwa byose.”",
26,146,أَتُتۡرَكُونَ فِي مَا هَٰهُنَآ ءَامِنِينَ,"“Ese (mukeka ko) muzarekerwa mu byo murimo aha (ku isi, ngo mubeho) mutekanye (nta bihano nta no gupfa)?”",
26,147,فِي جَنَّٰتٖ وَعُيُونٖ,"“Mu mirima (myiza) ndetse n’imigezi (itemba),”",
26,148,وَزُرُوعٖ وَنَخۡلٖ طَلۡعُهَا هَضِيمٞ,“No mu bihingwa (bitandukanye) n’imitende ifite imigondoro yoroshye?”,
26,149,وَتَنۡحِتُونَ مِنَ ٱلۡجِبَالِ بُيُوتٗا فَٰرِهِينَ,“Kandi muhanga amazu mu misozi mu buryo bwa gihanga.”,
26,150,فَٱتَّقُواْ ٱللَّهَ وَأَطِيعُونِ,“Bityo nimugandukire Allah kandi munyumvire.”,
26,151,وَلَا تُطِيعُوٓاْ أَمۡرَ ٱلۡمُسۡرِفِينَ,“Kandi ntimukumvire amategeko y’inkozi z’ibibi.”,
26,152,ٱلَّذِينَ يُفۡسِدُونَ فِي ٱلۡأَرۡضِ وَلَا يُصۡلِحُونَ,“Ba bandi bakora ubwononnyi ku isi kandi ntibagire ibyo batunganya.”,
26,153,قَالُوٓاْ إِنَّمَآ أَنتَ مِنَ ٱلۡمُسَحَّرِينَ,Baravuga bati “Mu by’ukuri wowe (Swalehe) uri umwe mu bantu barozwe!”,
26,154,مَآ أَنتَ إِلَّا بَشَرٞ مِّثۡلُنَا فَأۡتِ بِـَٔايَةٍ إِن كُنتَ مِنَ ٱلصَّٰدِقِينَ,“Wowe nta kindi uri cyo usibye ko uri umuntu nkatwe. Ngaho zana ikimenyetso (kigaragaza ko uri Intumwa) niba koko uri mu banyakuri!”,
26,155,قَالَ هَٰذِهِۦ نَاقَةٞ لَّهَا شِرۡبٞ وَلَكُمۡ شِرۡبُ يَوۡمٖ مَّعۡلُومٖ,"(Swalehe) aravuga ati “Dore iyi ngamiya y’ishashi, izajya inywa amazi umunsi umwe namwe munywe ku wundi munsi uzwi.”",
26,156,وَلَا تَمَسُّوهَا بِسُوٓءٖ فَيَأۡخُذَكُمۡ عَذَابُ يَوۡمٍ عَظِيمٖ,“Kandi muramenye ntimuzayigirire nabi mutazavaho mukagerwaho n’ibihano by’umunsi uhambaye.”,
26,157,فَعَقَرُوهَا فَأَصۡبَحُواْ نَٰدِمِينَ,Ariko barayishe maze basigara bicuza,
26,158,فَأَخَذَهُمُ ٱلۡعَذَابُۚ إِنَّ فِي ذَٰلِكَ لَأٓيَةٗۖ وَمَا كَانَ أَكۡثَرُهُم مُّؤۡمِنِينَ,"Nuko bagerwaho n’ibihano. Mu by’ukuri muri ibyo harimo ikimenyetso (kigaragaza ubushobozi bwa Allah), ariko abenshi muri bo ntibemera.",
26,159,وَإِنَّ رَبَّكَ لَهُوَ ٱلۡعَزِيزُ ٱلرَّحِيمُ,"Kandi mu by’ukuri Nyagasani wawe ni We Munyacyubahiro bihebuje, Nyirimpuhwe.",
26,160,كَذَّبَتۡ قَوۡمُ لُوطٍ ٱلۡمُرۡسَلِينَ,Abantu ba Lutwi (Loti) bahinyuye Intumwa (zaboherejweho).,
26,161,إِذۡ قَالَ لَهُمۡ أَخُوهُمۡ لُوطٌ أَلَا تَتَّقُونَ,Ubwo umuvandimwe wabo Lutwi yababwiraga ati “Ese ntimwatinya (Allah)?”,
26,162,إِنِّي لَكُمۡ رَسُولٌ أَمِينٞ,“Mu by’ukuri njye ndi Intumwa yanyu yizewe.”,
26,163,فَٱتَّقُواْ ٱللَّهَ وَأَطِيعُونِ,“Bityo nimugandukire Allah kandi munyumvire.”,
26,164,وَمَآ أَسۡـَٔلُكُمۡ عَلَيۡهِ مِنۡ أَجۡرٍۖ إِنۡ أَجۡرِيَ إِلَّا عَلَىٰ رَبِّ ٱلۡعَٰلَمِينَ,"“Kandi ntabwo (kubagezaho ubutumwa) mbibasabira igihembo, kuko ibihembo byanjye biri kwa Nyagasani w’ibiremwa byose.”",
26,165,أَتَأۡتُونَ ٱلذُّكۡرَانَ مِنَ ٱلۡعَٰلَمِينَ,"“Kuki muhitamo kuryamana n’abantu b’igitsinagabo (nkamwe),”",
26,166,وَتَذَرُونَ مَا خَلَقَ لَكُمۡ رَبُّكُم مِّنۡ أَزۡوَٰجِكُمۚ بَلۡ أَنتُمۡ قَوۡمٌ عَادُونَ,“Maze mukareka abo Nyagasani wanyu yabaremeye ngo bababere abagore? Ahubwo mwe muri abantu barengera (amategeko ya Allah).”,
26,167,قَالُواْ لَئِن لَّمۡ تَنتَهِ يَٰلُوطُ لَتَكُونَنَّ مِنَ ٱلۡمُخۡرَجِينَ,"Baravuga bati “Yewe Lutwi (Loti)! Nutarekera aho (ibyo utubwira), rwose uzaba mu bazirukanwa (mu gihugu cyacu)!”",
26,168,قَالَ إِنِّي لِعَمَلِكُم مِّنَ ٱلۡقَالِينَ,(Lutwi) aravuga ati “Mu by’ukuri ibyo mukora ndabyanga cyane.”,
26,169,رَبِّ نَجِّنِي وَأَهۡلِي مِمَّا يَعۡمَلُونَ,(Lutwi aravuga ati) “Nyagasani! Ndokorana n’umuryango wanjye (uturinde) ibyo bakora.”,
26,170,فَنَجَّيۡنَٰهُ وَأَهۡلَهُۥٓ أَجۡمَعِينَ,"Nuko tumurokorana n’umuryango we wose,",
26,171,إِلَّا عَجُوزٗا فِي ٱلۡغَٰبِرِينَ,Usibye umukecuru (umugore we) wasigaye (akaba) mu barimbutse.,
26,172,ثُمَّ دَمَّرۡنَا ٱلۡأٓخَرِينَ,Hanyuma turimbura abasigaye bose;,
26,173,وَأَمۡطَرۡنَا عَلَيۡهِم مَّطَرٗاۖ فَسَآءَ مَطَرُ ٱلۡمُنذَرِينَ,Nuko tubanyagiza imvura (y’amabuye); iba imvura mbi ku baburiwe (ntibumve).,
26,174,إِنَّ فِي ذَٰلِكَ لَأٓيَةٗۖ وَمَا كَانَ أَكۡثَرُهُم مُّؤۡمِنِينَ,"Mu by’ukuri muri ibyo harimo ikimenyetso (kigaragaza ubushobozi bwa Allah), ariko abenshi muri bo ntibemera.",
26,175,وَإِنَّ رَبَّكَ لَهُوَ ٱلۡعَزِيزُ ٱلرَّحِيمُ,"Kandi mu by’ukuri Nyagasani wawe ni We Munyacyubahiro bihebuje, Nyirimpuhwe.",
26,176,كَذَّبَ أَصۡحَٰبُ لۡـَٔيۡكَةِ ٱلۡمُرۡسَلِينَ,Abantu bari batuye Ayikati (na bo) bahinyuye Intumwa.,
26,177,إِذۡ قَالَ لَهُمۡ شُعَيۡبٌ أَلَا تَتَّقُونَ,Ubwo Shuwayibu yababwiraga ati “Ese ntimwatinya Allah?”,
26,178,إِنِّي لَكُمۡ رَسُولٌ أَمِينٞ,“Mu by’ukuri njye ndi Intumwa yanyu yizewe.”,
26,179,فَٱتَّقُواْ ٱللَّهَ وَأَطِيعُونِ,“Bityo nimugandukire Allah kandi munyumvire.”,
26,180,وَمَآ أَسۡـَٔلُكُمۡ عَلَيۡهِ مِنۡ أَجۡرٍۖ إِنۡ أَجۡرِيَ إِلَّا عَلَىٰ رَبِّ ٱلۡعَٰلَمِينَ,"“Kandi ntabwo (kubagezaho ubutumwa) mbibasabira igihembo, kuko ibihembo byanjye biri kwa Nyagasani w’ibiremwa byose.”",
26,181,۞ أَوۡفُواْ ٱلۡكَيۡلَ وَلَا تَكُونُواْ مِنَ ٱلۡمُخۡسِرِينَ,“Mujye mwuzuza ibipimo (by’iminzani) kandi ntimugatere (abandi) igihombo.”,
26,182,وَزِنُواْ بِٱلۡقِسۡطَاسِ ٱلۡمُسۡتَقِيمِ,“Kandi mujye mupimisha iminzani itunganye.”,
26,183,وَلَا تَبۡخَسُواْ ٱلنَّاسَ أَشۡيَآءَهُمۡ وَلَا تَعۡثَوۡاْ فِي ٱلۡأَرۡضِ مُفۡسِدِينَ,"“Ntimugahuguze abantu mugabanya ku byabo, kandi ntimugakwize ubwangizi ku isi.”",
26,184,وَٱتَّقُواْ ٱلَّذِي خَلَقَكُمۡ وَٱلۡجِبِلَّةَ ٱلۡأَوَّلِينَ,"“Munatinye uwabaremye, mwe n’ababayeho mbere (yanyu).”",
26,185,قَالُوٓاْ إِنَّمَآ أَنتَ مِنَ ٱلۡمُسَحَّرِينَ,Baravuga bati “Mu by’ukuri wowe (Shuwayibu) uri umwe mu bantu barozwe!”,
26,186,وَمَآ أَنتَ إِلَّا بَشَرٞ مِّثۡلُنَا وَإِن نَّظُنُّكَ لَمِنَ ٱلۡكَٰذِبِينَ,"Wowe nta kindi uri cyo, usibye kuba uri umuntu nkatwe. Kandi tunakeka ko uri umunyabinyoma.",
26,187,فَأَسۡقِطۡ عَلَيۡنَا كِسَفٗا مِّنَ ٱلسَّمَآءِ إِن كُنتَ مِنَ ٱلصَّٰدِقِينَ,(Baravuga bati) “Ngaho tugusheho ikirere ibice bice niba koko uri umwe mu banyakuri!”,
26,188,قَالَ رَبِّيٓ أَعۡلَمُ بِمَا تَعۡمَلُونَ,(Shuwayibu) aravuga ati “Nyagasani wanjye ni We uzi neza ibyo mukora.”,
26,189,فَكَذَّبُوهُ فَأَخَذَهُمۡ عَذَابُ يَوۡمِ ٱلظُّلَّةِۚ إِنَّهُۥ كَانَ عَذَابَ يَوۡمٍ عَظِيمٍ,"Nuko baramuhinyura, maze bagerwaho n’ibihano by’umunsi w’igicucucucu[1] Mu by’ukuri byari ibihano by’umunsi uhambaye.","[1]  Umunsi w’igicucucucu uvugwa muri uyu murongo ni igihe abari batuye ahitwa Ayikati bagerwagaho n’ubushyuhe bukabije, nuko babona igicu babuhungiramo bakeka ko ari igicucucucu gisanzwe, bamaze kwirunda munsi yacyo, Allah yohereza umuriro urabarimbura."
26,190,إِنَّ فِي ذَٰلِكَ لَأٓيَةٗۖ وَمَا كَانَ أَكۡثَرُهُم مُّؤۡمِنِينَ,"Mu by’ukuri muri ibyo harimo ikimenyetso (kigaragaza ubushobozi bwa Allah), ariko abenshi muri bo ntibemera.",
26,191,وَإِنَّ رَبَّكَ لَهُوَ ٱلۡعَزِيزُ ٱلرَّحِيمُ,"Kandi mu by’ukuri Nyagasani wawe ni We Munyacyubahiro bihebuje, Nyirimpuhwe.",
26,192,وَإِنَّهُۥ لَتَنزِيلُ رَبِّ ٱلۡعَٰلَمِينَ,"Kandi mu by’ukuri iyi (Qur’an) yahishuwe na Nyagasani w’ibiremwa (byose),",
26,193,نَزَلَ بِهِ ٱلرُّوحُ ٱلۡأَمِينُ,"Nuko izanwa (ku isi) na Roho w’umwizerwa [Malayika Jibrilu (Gaburiheli)],",
26,194,عَلَىٰ قَلۡبِكَ لِتَكُونَ مِنَ ٱلۡمُنذِرِينَ,"(Ayishyitsa) ku mutima wawe (yewe Muhamadi) kugira ngo ube umwe mu baburira,",
26,195,بِلِسَانٍ عَرَبِيّٖ مُّبِينٖ,(Yayizanye iri) mu rurimi rw’Icyarabu gisobanutse.,
26,196,وَإِنَّهُۥ لَفِي زُبُرِ ٱلۡأَوَّلِينَ,Kandi mu by’ukuri iyo (Qur’an) yavuzwe no mu bitabo byahishuriwe Intumwa zo hambere.,
26,197,أَوَلَمۡ يَكُن لَّهُمۡ ءَايَةً أَن يَعۡلَمَهُۥ عُلَمَٰٓؤُاْ بَنِيٓ إِسۡرَٰٓءِيلَ,"Ese ntibyababera ikimenyetso (kigaragaza ko Qur’an ari ukuri) kuba abamenyi b’Abayisiraheli barayimenye (nk’iy’ukuri, ndetse bamwe muri bo bakayoboka Isilamu)?",
26,198,وَلَوۡ نَزَّلۡنَٰهُ عَلَىٰ بَعۡضِ ٱلۡأَعۡجَمِينَ,"N’iyo (Qur’an) tuza kuyihishurira umwe mu batari Abarabu,",
26,199,فَقَرَأَهُۥ عَلَيۡهِم مَّا كَانُواْ بِهِۦ مُؤۡمِنِينَ,"Maze akayibasomera, ntibari kuyemera.",
26,200,كَذَٰلِكَ سَلَكۡنَٰهُ فِي قُلُوبِ ٱلۡمُجۡرِمِينَ,Uko ni ko dushyira mu mitima y’inkozi z’ibibi (guhakana Qur’an).,
26,201,لَا يُؤۡمِنُونَ بِهِۦ حَتَّىٰ يَرَوُاْ ٱلۡعَذَابَ ٱلۡأَلِيمَ,"Ntibazigera bayemera kugeza igihe bazabonera ibihano bibabaza,",
26,202,فَيَأۡتِيَهُم بَغۡتَةٗ وَهُمۡ لَا يَشۡعُرُونَ,"Bikabageraho bibatunguye, batabizi.",
26,203,فَيَقُولُواْ هَلۡ نَحۡنُ مُنظَرُونَ,Maze bakavuga bati “Ese ntitwahabwa umwanya (kugira ngo twicuze)?”,
26,204,أَفَبِعَذَابِنَا يَسۡتَعۡجِلُونَ,Ubu koko ibihano byacu (ni byo) basaba ko byihutishwa?,
26,205,أَفَرَءَيۡتَ إِن مَّتَّعۡنَٰهُمۡ سِنِينَ,"Urabona (yewe Muhamadi), turamutse tubahaye kubaho igihe kirekire,",
26,206,ثُمَّ جَآءَهُم مَّا كَانُواْ يُوعَدُونَ,"Hanyuma bakagerwaho n’ibyo basezeranyijwe (ibihano),",
26,207,مَآ أَغۡنَىٰ عَنۡهُم مَّا كَانُواْ يُمَتَّعُونَ,Ibyo bahawe ngo babyinezezemo ntibyagira icyo bibamarira.,
26,208,وَمَآ أَهۡلَكۡنَا مِن قَرۡيَةٍ إِلَّا لَهَا مُنذِرُونَ,Kandi nta mudugudu n’umwe twarimbuye utaragize ababurizi,
26,209,ذِكۡرَىٰ وَمَا كُنَّا ظَٰلِمِينَ,"(Twohereje) ngo bibutse, kandi ntitwigeze tuba abahemu (ngo tubarimbure tubarenganyije).",
26,210,وَمَا تَنَزَّلَتۡ بِهِ ٱلشَّيَٰطِينُ,"Kandi ntabwo amashitani ari yo yayihishuye (Qur’an),",
26,211,وَمَا يَنۢبَغِي لَهُمۡ وَمَا يَسۡتَطِيعُونَ,Nta n’ubwo abikwiye ndetse ntiyanabishobora!,
26,212,إِنَّهُمۡ عَنِ ٱلسَّمۡعِ لَمَعۡزُولُونَ,Mu by’ukuri ayo (mashitani) yakumiriwe kumva (ibivugirwa mu ijuru).,
26,213,فَلَا تَدۡعُ مَعَ ٱللَّهِ إِلَٰهًا ءَاخَرَ فَتَكُونَ مِنَ ٱلۡمُعَذَّبِينَ,"Bityo (uramenye) ntuzabangikanye Allah n’izindi mana, utazavaho ukaba umwe mu bazahanwa.",
26,214,وَأَنذِرۡ عَشِيرَتَكَ ٱلۡأَقۡرَبِينَ,Kandi (yewe Muhamadi) ujye uburira abantu ba hafi mu muryango wawe.,
26,215,وَٱخۡفِضۡ جَنَاحَكَ لِمَنِ ٱتَّبَعَكَ مِنَ ٱلۡمُؤۡمِنِينَ,Unicishe bugufi ku bemeramana bakuyobotse.,
26,216,فَإِنۡ عَصَوۡكَ فَقُلۡ إِنِّي بَرِيٓءٞ مِّمَّا تَعۡمَلُونَ,"Ariko nibaramuka bakwigometseho, uzababwire uti “Mu by’ukuri njye nitandukanyije n’ibyo mukora.”",
26,217,وَتَوَكَّلۡ عَلَى ٱلۡعَزِيزِ ٱلرَّحِيمِ,"Kandi ujye uniringira (Allah), Umunyacyubahiro bihebuje, Nyirimpuhwe.",
26,218,ٱلَّذِي يَرَىٰكَ حِينَ تَقُومُ,"We ukureba igihe ubyutse gukora iswala (mu gicuku),",
26,219,وَتَقَلُّبَكَ فِي ٱلسَّٰجِدِينَ,"Ndetse n’ibyo ukora (wunama, ununamuka) uri kumwe n’abubama.",
26,220,إِنَّهُۥ هُوَ ٱلسَّمِيعُ ٱلۡعَلِيمُ,"Mu by’ukuri (Allah), ni Uwumva bihebuje, Umumenyi uhebuje.",
26,221,هَلۡ أُنَبِّئُكُمۡ عَلَىٰ مَن تَنَزَّلُ ٱلشَّيَٰطِينُ,Ese (mwa bantu mwe!) mbabwire abo amashitani amanukiraho?,
26,222,تَنَزَّلُ عَلَىٰ كُلِّ أَفَّاكٍ أَثِيمٖ,"Amanukira buri munyabinyoma, w’umunyabyaha,",
26,223,يُلۡقُونَ ٱلسَّمۡعَ وَأَكۡثَرُهُمۡ كَٰذِبُونَ,"Yumviriza (amagambo avugwa n’abamalayika mu ijuru akongeramo ibyayo), nyamara amenshi muri yo ni amanyabinyoma.[1]","[1] Uyu murongo mutagatifu uvuga ko amashitani atumviriza amagambo avugwa n’abamalayika ntabwo uhabanye n’uwawubanjirije wa 212 uvuga ko amashitani yakumiriwe kumva (ibivugirwa mu ijuru), ahubwo nk’uko imirongo ya Qur’ani yunganirana kugira ngo umuntu ayisobanukirwe, wifashishije isurat ya 37 (A-Swafati), Ayat ya 7 kugera kuri ayat ya 10 hagaragazwa ko ubusanzwe ikirere cyarinzwe buri shitani, bituma adashobora kumviriza ibivugwa n’abamalayika, usibye ko hari ubwo muri yo hari ayashobora kugira icyo yiba mu mabanga y’ibivugirwa mu ijuru, agakurikizwa ibishashi by’umuriro. Ibi bikaba nabyo byaje mu mvugo zitandukanye z’Intumwa y’Imana (Imana iyihe amahoro n’imigisha) ku byerekeranye n’ibi."
26,224,وَٱلشُّعَرَآءُ يَتَّبِعُهُمُ ٱلۡغَاوُۥنَ,Naho abasizi bakurikirwa n’abayobye.[1],"[1] Abahakanyi bajyaga bavuga ko Muhamadi ari umusizi, maze Allah arabahinyuza muri uyu murongo wa Qur’ani."
26,225,أَلَمۡ تَرَ أَنَّهُمۡ فِي كُلِّ وَادٖ يَهِيمُونَ,Ese ntubona ko (mu busizi bwabo) bavuga kuri buri ngingo bashimagiza cyangwa basebya?,
26,226,وَأَنَّهُمۡ يَقُولُونَ مَا لَا يَفۡعَلُونَ,Kandi ko mu by’ukuri bavuga ibyo badakora?,
26,227,إِلَّا ٱلَّذِينَ ءَامَنُواْ وَعَمِلُواْ ٱلصَّٰلِحَٰتِ وَذَكَرُواْ ٱللَّهَ كَثِيرٗا وَٱنتَصَرُواْ مِنۢ بَعۡدِ مَا ظُلِمُواْۗ وَسَيَعۡلَمُ ٱلَّذِينَ ظَلَمُوٓاْ أَيَّ مُنقَلَبٖ يَنقَلِبُونَ,"Usibye gusa ba bandi bemeye bakanakora ibikorwa byiza, bagasingiza Allah cyane, ndetse bakanirwanaho (bakoresheje ibisigo mu kunyomoza abasizi b’abanyabinyoma) nyuma yo kurenganywa (batukwa). Naho inkozi z’ibibi bidatinze zizamenya icyerekezo zizerekeramo.",
