surah,ayah,arabic_text,translation,footnotes
53,1,وَٱلنَّجۡمِ إِذَا هَوَىٰ,"Jewe Allah, Ndarahiye ku nyenyeri iyo zirenze;",
53,2,مَا ضَلَّ صَاحِبُكُمۡ وَمَا غَوَىٰ,"Ko umugenzi wanyu Muhamadi (nyakugira amahoro n’impuhwe z’Imana Allah), atigeze ahuba namba inzira y’ukuri;",
53,3,وَمَا يَنطِقُ عَنِ ٱلۡهَوَىٰٓ,Kandi ntavuga yisunze ivyipfuzo vyiwe;,
53,4,إِنۡ هُوَ إِلَّا وَحۡيٞ يُوحَىٰ,"Qor’ani n’imigenzo yiwe, si ikindi kiretse ko ari ihishurwa yahishuriwe n’Imana Allah.",
53,5,عَلَّمَهُۥ شَدِيدُ ٱلۡقُوَىٰ,"Muhamadi (nyakugira amahoro n’impuhwe z’Imana Allah), yigishijwe n’umumalayika Jibrili arangwa n’inguvu nta ngere;",
53,6,ذُو مِرَّةٖ فَٱسۡتَوَىٰ,"Afise n’indemo nziza ibereye ijisho igihe Intumwa Muhamadi (nyakugira amahoro n’impuhwe z’Imana Allah), amubona ukuri kwamye;",
53,7,وَهُوَ بِٱلۡأُفُقِ ٱلۡأَعۡلَىٰ,Ari mu kirere hejuru ku rugero rw’aho izuba riserukira;,
53,8,ثُمَّ دَنَا فَتَدَلَّىٰ,"Hanyuma rero, ni ho umumalayika Jibrili yegera aho Intumwa Muhamadi (nyakugira amahoro n’impuhwe z’Imana Allah) iri, maze arasubira arayegera hafi cane;",
53,9,فَكَانَ قَابَ قَوۡسَيۡنِ أَوۡ أَدۡنَىٰ,Gushika n’aho aba hafi yayo nka kurya kw’amasonga abiri y’umuheto canke mbere hafi cane kurusha (nka kurya kw’umunwa n’izuru);,
53,10,فَأَوۡحَىٰٓ إِلَىٰ عَبۡدِهِۦ مَآ أَوۡحَىٰ,"Aho rero, ni ho Imana Allah Yahishurira Umuja wayo Muhamadi (nyakugira amahoro n’impuhwe z’Imana Allah) ivyo Yamuhishuriye Ibicishije ku mumalayika Jibrili (nyakugira amahoro y’Imana Allah);",
53,11,مَا كَذَبَ ٱلۡفُؤَادُ مَا رَأَىٰٓ,"Umushaha wa Muhamadi (nyakugira amahoro n’impuhwe z’Imana Allah), eka ntiwigeze uhinyuza ico yiboneye n’amaso yiwe.",
53,12,أَفَتُمَٰرُونَهُۥ عَلَىٰ مَا يَرَىٰ,"Mbega mubeshuza Muhamadi (nyakugira amahoro n’impuhwe z’Imana Allah), mukamuhaririza ku vyo abona mu vyemezo vy’Imana Allah!",
53,13,وَلَقَدۡ رَءَاهُ نَزۡلَةً أُخۡرَىٰ,"Ni ukuri, yarabonye umumalayika Jibrili ubugira kabiri ukuri kwamye;",
53,14,عِندَ سِدۡرَةِ ٱلۡمُنتَهَىٰ,"Ahari igiti ca Sidri mw’ijuru ry’indwi, akaba ari na ho ibiduzwa biva kw’isi n’ibimanuka biva hejuru biherera;",
53,15,عِندَهَا جَنَّةُ ٱلۡمَأۡوَىٰٓ,Aho ni ho hari Ubwami bw’ijuru bwasezeraniwe abagamburukiramana;,
53,16,إِذۡ يَغۡشَى ٱلسِّدۡرَةَ مَا يَغۡشَىٰ,"Igihe ico giti ca Sidri kibonekeyemwo ivyerekana ububasha buhambaye bw’Imana Allah, ata n’umwe ashobora kumenya ukungene buteye atari Imana Allah gusa;",
53,17,مَا زَاغَ ٱلۡبَصَرُ وَمَا طَغَىٰ,"Muri ico gihe, Umuvugishwamana Muhamadi (nyakugira amahoro n’impuhwe z’Imana Allah) yaranzwe n’ubugamburutsi nya bwo, ntiyigeze akebaguzwa iburyo canke ibubamfu, ntiyanarengereye kuraba ivyo atarekuriwe;",
53,18,لَقَدۡ رَأَىٰ مِنۡ ءَايَٰتِ رَبِّهِ ٱلۡكُبۡرَىٰٓ,"Ni ukuri mw’ijoro ryo kuduzwa mw’ijuru, yarabonye Aayah n’ivyemezo bikurubikuru vy’Imana yiwe Rurema Allah, vyerekana ububasha n’ubushobozi vyayo; nk’Ubwami bw’ijuru, umuriro, n’ibindi.",
53,19,أَفَرَءَيۡتُمُ ٱللَّٰتَ وَٱلۡعُزَّىٰ,Babangikanyamana! Murabona imana zanyu musenga; Laata na Uzzaa;,
53,20,وَمَنَوٰةَ ٱلثَّالِثَةَ ٱلۡأُخۡرَىٰٓ,"Hamwe na Manaata igira gatatu, mbega zoba hari ico zimaze canke zica ku buryo zobangikanywa n’Imana Allah!",
53,21,أَلَكُمُ ٱلذَّكَرُ وَلَهُ ٱلۡأُنثَىٰ,"Bishoboka gute ko mwigenera umwana w’umuhungu ku rukundo mufitiye abahungu, mukubahuka kwomekera umwana w’umukobwa ku Mana Allah, mu vyo mwibwira ku rwanko gusa mufitiye abakobwa!",
53,22,تِلۡكَ إِذٗا قِسۡمَةٞ ضِيزَىٰٓ,"Iryo rero, ni ryo gaburwa ry’akarenganyo koko.",
53,23,إِنۡ هِيَ إِلَّآ أَسۡمَآءٞ سَمَّيۡتُمُوهَآ أَنتُمۡ وَءَابَآؤُكُم مَّآ أَنزَلَ ٱللَّهُ بِهَا مِن سُلۡطَٰنٍۚ إِن يَتَّبِعُونَ إِلَّا ٱلظَّنَّ وَمَا تَهۡوَى ٱلۡأَنفُسُۖ وَلَقَدۡ جَآءَهُم مِّن رَّبِّهِمُ ٱلۡهُدَىٰٓ,"Ivyo bigirwamana, si ikindi kiretse ko ari amazina mwapfundikanije murarementanya mwebwe hamwe na ba so banyu. Nta n’aho Imana Allah, Yigeze Imanura n’icemezo na kimwe cemeza ivyo mwibwira. Ababangikanyamana rero, nta co bakurikira kiretse ugukekeranya hamwe n’ivyipfuzo vyabo. Ni ukuri, barashikiriwe n’uburongozi buvuye ku Mana yabo Rurema Allah, Yaburungikanye Intumwa Muhamadi (nyakugira amahoro n’impuhwe z’Imana Allah), ariko nta co bwabamariye.",
53,24,أَمۡ لِلۡإِنسَٰنِ مَا تَمَنَّىٰ,"Umuntu, ntazoronka ivugirwa yipfuza kuri ivyo bigirwamana canke ku bindi;",
53,25,فَلِلَّهِ ٱلۡأٓخِرَةُ وَٱلۡأُولَىٰ,"Imana Allah, ni Yo Nyeningingo yubahirizwa mu buzima bwo kw’isi no mu bw’inyuma yo gupfa.",
53,26,۞ وَكَم مِّن مَّلَكٖ فِي ٱلسَّمَٰوَٰتِ لَا تُغۡنِي شَفَٰعَتُهُمۡ شَيۡـًٔا إِلَّا مِنۢ بَعۡدِ أَن يَأۡذَنَ ٱللَّهُ لِمَن يَشَآءُ وَيَرۡضَىٰٓ,"Hari benshi mu bamalayika bari mu majuru hamwe n’icubahiro bafise, ivugira ryabo ata na kimwe rizomara, kiretse inyuma y’aho Imana Allah Izorekurira uwo Ishatse muri bo ngo hagire uwo avugiye, hanyuma Ikanishimira n’uwuvugiwe.",
53,27,إِنَّ ٱلَّذِينَ لَا يُؤۡمِنُونَ بِٱلۡأٓخِرَةِ لَيُسَمُّونَ ٱلۡمَلَٰٓئِكَةَ تَسۡمِيَةَ ٱلۡأُنثَىٰ,"Mu vy’ukuri, abatemera ubuzima bw’inyuma yo gupfa ko bubaho ngo babwitegurire, ni ukuri, ku kwemera kwabo kw’ibintazi, bita abamalayika abakobwa kuko bibwira ko ari abana b’Imana Allah b’abakobwa;",
53,28,وَمَا لَهُم بِهِۦ مِنۡ عِلۡمٍۖ إِن يَتَّبِعُونَ إِلَّا ٱلظَّنَّۖ وَإِنَّ ٱلظَّنَّ لَا يُغۡنِي مِنَ ٱلۡحَقِّ شَيۡـٔٗا,"Nta n’ubumenyi bafise bwemeza ko abamalayika ari abakobwa b’Imana Allah; ntibanakurikira, kiretse ugukekeranya gusa, kandi rero burya mu vy’ukuri, ugukekeranya ntigusubirira ukuri na gato.",
53,29,فَأَعۡرِضۡ عَن مَّن تَوَلَّىٰ عَن ذِكۡرِنَا وَلَمۡ يُرِدۡ إِلَّا ٱلۡحَيَوٰةَ ٱلدُّنۡيَا,"Ntumwa y’Imana! Irengagize ubirabishe amaso. Uwugenza umugongo yirengagiza urwibutso rwacu rwa Qor’ani, nta kindi arondera kiretse ubuzima bwo kw’isi;",
53,30,ذَٰلِكَ مَبۡلَغُهُم مِّنَ ٱلۡعِلۡمِۚ إِنَّ رَبَّكَ هُوَ أَعۡلَمُ بِمَن ضَلَّ عَن سَبِيلِهِۦ وَهُوَ أَعۡلَمُ بِمَنِ ٱهۡتَدَىٰ,"Aho ni ho ubumenyi bwabo bugera. Mu vy’ukuri Imana yawe Rurema Allah, ni Yo Izi neza uwahuvye inzira y’ukuri, ni na Yo Izi neza kandi uwakurikiye inzira y’ubwislamu[1].","[1] Muri iyi Aayah, Imana Allah Yihaniza ibigaba vyirengagiza kwubahiriza Igitabu cayo no kugendera imigenzo y’Intumwa yayo, maze bigahitamwo kwubahiriza ivyipfuzo vyavyo no guhurumbira ibihendamaso vy’isi ha guhurumbira ubuzima bw’inyuma yo gupfa."
53,31,وَلِلَّهِ مَا فِي ٱلسَّمَٰوَٰتِ وَمَا فِي ٱلۡأَرۡضِ لِيَجۡزِيَ ٱلَّذِينَ أَسَٰٓـُٔواْ بِمَا عَمِلُواْ وَيَجۡزِيَ ٱلَّذِينَ أَحۡسَنُواْ بِٱلۡحُسۡنَى,"Imana Allah, ni na Yo rero Rugaba, Igaba Ikaganza ibiri mu majuru n’ibiri mw’isi, kugira Ihanire abakoze nabi ku vyo bakoze, Iheze Ihembe abakoze neza Ubwami bw’ijuru;",
53,32,ٱلَّذِينَ يَجۡتَنِبُونَ كَبَٰٓئِرَ ٱلۡإِثۡمِ وَٱلۡفَوَٰحِشَ إِلَّا ٱللَّمَمَۚ إِنَّ رَبَّكَ وَٰسِعُ ٱلۡمَغۡفِرَةِۚ هُوَ أَعۡلَمُ بِكُمۡ إِذۡ أَنشَأَكُم مِّنَ ٱلۡأَرۡضِ وَإِذۡ أَنتُمۡ أَجِنَّةٞ فِي بُطُونِ أُمَّهَٰتِكُمۡۖ فَلَا تُزَكُّوٓاْ أَنفُسَكُمۡۖ هُوَ أَعۡلَمُ بِمَنِ ٱتَّقَىٰٓ,"Abirinda gukora ivyaha rutura be n’ibicumuro, kiretse ibicumuro bitobito bidakorwa n’ibigirankana canke bigakorwa gake kabaho, ivyo biraheza bigahunguruka mu gihe umuntu yubahirije amabwirizwa y’ibisabwa n’ibibujijwe gukora; mu vy’ukuri Imana yawe Rurema Allah, Iragumiriza akabanga umuntu Ikamubabarira ibicumuro, ni na Yo rero Izi cane ukuntu mubayeho kuva aho Iremeye so wanyu Adamu mw’ivu, n’igihe muba mukiri mu mbanyi z’abavyeyi banyu. Ntimukiyeze rero ko muri abagamburutsi, burya Imana Allah, ni Yo Izi na canecane uwikingira ibihano vyayo mu kwirinda gukora ibibujijwe.",
53,33,أَفَرَءَيۡتَ ٱلَّذِي تَوَلَّىٰ,Ntumwa y’Imana! Mbega warabonye uwugenza umugongo akirengagiza igamburukiramana!,
53,34,وَأَعۡطَىٰ قَلِيلٗا وَأَكۡدَىٰٓ,"Maze agatanga dukeya mu matungo yiwe, hanyuma agateba agaheba gutanga n’utwo dukeya;",
53,35,أَعِندَهُۥ عِلۡمُ ٱلۡغَيۡبِ فَهُوَ يَرَىٰٓ,"Mbega yoba azi mu binyegejwe ibiremwa, ko amatungo yiwe azoteba agahera n’aho yoheba gutanga, akazovyibonera n’amaso! Uko yiyumvira si ko biri. Ahubwo areka gutanga, kuko ari impfumbasi ruhebwa;",
53,36,أَمۡ لَمۡ يُنَبَّأۡ بِمَا فِي صُحُفِ مُوسَىٰ,Mbega ntiyabwiwe ibiri muri Tawurati ya Musa;,
53,37,وَإِبۡرَٰهِيمَ ٱلَّذِي وَفَّىٰٓ,N’ibiri mu Mizingo ya Ibrahimu yubahirije ishirwa mu ngiro ry’ivyo yategetswe!,
53,38,أَلَّا تَزِرُ وَازِرَةٞ وِزۡرَ أُخۡرَىٰ,"Ko ata muntu azohanirwa icaha ca mugenziwe, akazobazwa ku vyo yakoze ku gatwe kiwe;",
53,39,وَأَن لَّيۡسَ لِلۡإِنسَٰنِ إِلَّا مَا سَعَىٰ,"N’uko umuntu atazohemberwa, kiretse ico yaranguye we nyene;",
53,40,وَأَنَّ سَعۡيَهُۥ سَوۡفَ يُرَىٰ,N’uko indishi y’ivyo yaranguye izoboneka mu buzima bw’inyuma yo gupfa;,
53,41,ثُمَّ يُجۡزَىٰهُ ٱلۡجَزَآءَ ٱلۡأَوۡفَىٰ,Hanyuma akazohemberwa ivyo yaranguye ata kigabanijweko;,
53,42,وَأَنَّ إِلَىٰ رَبِّكَ ٱلۡمُنتَهَىٰ,"N’uko iherezo ry’ibiremwa vyose ku musi w’izuka, ari ku Mana yawe Rurema Allah;",
53,43,وَأَنَّهُۥ هُوَ أَضۡحَكَ وَأَبۡكَىٰ,"N’uko Imana Allah ari Yo Ituma uwutwenga, atwenga iyo hagize ikimunezereye; Igatuma n’uwurira, arira iyo hagize ikimubabaza;",
53,44,وَأَنَّهُۥ هُوَ أَمَاتَ وَأَحۡيَا,"N’uko ari Yo Yaka ubuzima uwo Ishatse hageze gupfa, agapfa; Igaha n’ubuzima uwo Ishatse, akabaho;",
53,45,وَأَنَّهُۥ خَلَقَ ٱلزَّوۡجَيۡنِ ٱلذَّكَرَ وَٱلۡأُنثَىٰ,N’uko Yaremye mu bantu no mu binyabuzima ibitsina bibiribibiri: igitsina-gabo n’igitsina-gore;,
53,46,مِن نُّطۡفَةٍ إِذَا تُمۡنَىٰ,Ikabirema mu ntanga zisunitswe mu gitereko;,
53,47,وَأَنَّ عَلَيۡهِ ٱلنَّشۡأَةَ ٱلۡأُخۡرَىٰ,"N’uko Imana Allah Izosubiza kandi ubuzima ibiremwa, maze bikazuka ku musi w’izuka;",
53,48,وَأَنَّهُۥ هُوَ أَغۡنَىٰ وَأَقۡنَىٰ,"N’uko ari Yo Ikenura ibiremwa, maze bigatunga bigatunganirwa;",
53,49,وَأَنَّهُۥ هُوَ رَبُّ ٱلشِّعۡرَىٰ,N’uko ari Yo Rurema Yaremye inyenyeri yakaka[655];,"[655] Ni inyenyeri yakaka, Abarabu bahora basenga mu gishingo c’Imana Allah imbere y’irungikwa ry’Intumwa Muhamadi (nyakugira amahoro n’impuhwe z’Imana Allah)."
53,50,وَأَنَّهُۥٓ أَهۡلَكَ عَادًا ٱلۡأُولَىٰ,N’uko ari Yo Yahoneje Bene Aadi barungikiwe Huudi;,
53,51,وَثَمُودَاْ فَمَآ أَبۡقَىٰ,"Ihonya na Bene Thamuudi barungikiwe Swalehe. Abo bose rero, Yabahonereje rimwe, nta n’igisanira casigaye;",
53,52,وَقَوۡمَ نُوحٖ مِّن قَبۡلُۖ إِنَّهُمۡ كَانُواْ هُمۡ أَظۡلَمَ وَأَطۡغَىٰ,"Yahoneje n’abantu barungikiwe Nuhu hambere ya Bene Aadi na Bene Thamuudi. Mu vy’ukuri abo bose, bari n’abantu bimonogoje mu kurenga ku mabwirizwa y’Imana Allah kurusha abakurikiye mu nyuma.",
53,53,وَٱلۡمُؤۡتَفِكَةَ أَهۡوَىٰ,"N’abantu bo mu bisagara vyimonogoje mu bugaba rero, Imana Allah Yarabibubitseko, maze Ibafuririra mu kuzimu;",
53,54,فَغَشَّىٰهَا مَا غَشَّىٰ,Iraheza Ibakurikiza n’amabuye y’urutavanako yahanantutse mu kirere nk’imvura.,
53,55,فَبِأَيِّ ءَالَآءِ رَبِّكَ تَتَمَارَىٰ,"Muntu uhakana! None, ni iyihe nema mu nema z’Imana yawe Rurema Allah, ufiseko amakenga!",
53,56,هَٰذَا نَذِيرٞ مِّنَ ٱلنُّذُرِ ٱلۡأُولَىٰٓ,"Ng’uyu rero Muhamadi (nyakugira amahoro n’impuhwe z’Imana Allah), Umugabisha w’ukuri ku vyo n’Abavugishwamana bo hambere yiwe bagabishijeko abo barungitsweko. Ntabwo rero ari icaduka mu Ntumwa.",
53,57,أَزِفَتِ ٱلۡأٓزِفَةُ,"Umuhero w’isi, vuba bwango ugiye gushika;",
53,58,لَيۡسَ لَهَا مِن دُونِ ٱللَّهِ كَاشِفَةٌ,Nta wushobora kubuza canke ngo amenye isango uzoshikirako atari Imana Allah.,
53,59,أَفَمِنۡ هَٰذَا ٱلۡحَدِيثِ تَعۡجَبُونَ,Babangikanyamana! Mbega mutangazwa n’uko iyi Qor’ani yoba koko ari ukuri;,
53,60,وَتَضۡحَكُونَ وَلَا تَبۡكُونَ,"Mukanatwenga muyiteburako, ha kurira kw’igabishwa ririmwo ku bihano bibarindiriye;",
53,61,وَأَنتُمۡ سَٰمِدُونَ,Mukabandanya mufyinata munayirengagiza!,
53,62,فَٱسۡجُدُواْۤ لِلَّهِۤ وَٱعۡبُدُواْ۩,"Enda rero nyabuna nimwubamire Imana Allah mu gushira uruhanga hasi, mweze n’ivyo mukora vyose mu kuyiyegereza ku bwayo[2].","[2] Iyo uhejeje gusoma iyi Aayah ugashika ku mpera, uca wubamira Imana Allah."
