surah,ayah,arabic_text,translation,footnotes
37,1,وَٱلصَّٰٓفَّٰتِ صَفّٗا,Allāhu fi àwọn mọlāika tí ó ń tò ní ọ̀wọ̀ọ̀wọ́ búra.,
37,2,فَٱلزَّٰجِرَٰتِ زَجۡرٗا,Allāhu tún fi àwọn mọlāika tó ń wọ́ ẹ̀ṣújò kiri tààrà bura.,
37,3,فَٱلتَّٰلِيَٰتِ ذِكۡرًا,Allāhu tún fi àwọn mọlāika tó ń ka ìrántí bura.,
37,4,إِنَّ إِلَٰهَكُمۡ لَوَٰحِدٞ,Dájúdájú ọ̀kan ṣoṣo ni Ọlọ́hun yín tí ẹ gbọ́dọ̀ jọ́sìn fún ní ọ̀nà òdodo.,
37,5,رَّبُّ ٱلسَّمَٰوَٰتِ وَٱلۡأَرۡضِ وَمَا بَيۡنَهُمَا وَرَبُّ ٱلۡمَشَٰرِقِ,Olúwa àwọn sánmọ̀ àti ilẹ̀ àti ohunkóhun tí ń bẹ láààrin àwọn méjèèjì. Òun sì ni Olúwa àwọn ibùyọ òòrùn.,
37,6,إِنَّا زَيَّنَّا ٱلسَّمَآءَ ٱلدُّنۡيَا بِزِينَةٍ ٱلۡكَوَاكِبِ,Dájúdájú Àwa fi àwọn ìràwọ̀ ṣe sánmọ̀ ilé ayé ní ọ̀ṣọ́,
37,7,وَحِفۡظٗا مِّن كُلِّ شَيۡطَٰنٖ مَّارِدٖ,àti ìṣọ́ kúrò níbi (aburú) gbogbo aṣ-Ṣaetọ̄n olóríkunkun.,
37,8,لَّا يَسَّمَّعُونَ إِلَى ٱلۡمَلَإِ ٱلۡأَعۡلَىٰ وَيُقۡذَفُونَ مِن كُلِّ جَانِبٖ,"(Àwọn aṣ-Ṣaetọ̄n) kò sì níí lè tẹ́tí sí ìjọ (mọlāika tó wà ní) àyè gíga jùlọ (nínú sánmọ̀. Bí wọ́n bá sì gbìyànjú láti yọ́ ọ̀rọ̀ gbọ́ láti sánmọ̀, àwọn mọlāika) yó sì máa kù wọ́n lókò (ẹ̀ta ìràwọ̀) ní gbogbo agbègbè (sánmọ̀).",
37,9,دُحُورٗاۖ وَلَهُمۡ عَذَابٞ وَاصِبٌ,Wọ́n máa lé wọn dànù. Ìyà àìlópin sì wà fún wọn.,
37,10,إِلَّا مَنۡ خَطِفَ ٱلۡخَطۡفَةَ فَأَتۡبَعَهُۥ شِهَابٞ ثَاقِبٞ,"(Wọn kò níí gbọ́ ọ̀rọ̀ ní ẹ̀kúnrẹ́rẹ́) àyàfi ẹni tí ó bá rí ọ̀rọ̀ àjígbọ́ gbé, nígbà náà (ni mọlāika) yó sì fi ẹ̀ta ìràwọ̀ iná tó máa jó o tẹ̀lé e.[1]","1. Àwọn aṣ-Ṣaetọ̄n àlùjànnú máa ń gbé ara wọn gunra wọn láti lè súnmọ́ etí sánmọ̀ ilé ayé. Bí wọ́n bá bá àwọn mọlāika lórí àwọn ìro kan tí Allāhu fi ránṣẹ́ sí wọn, wọ́n máa jí i gbọ́."
37,11,فَٱسۡتَفۡتِهِمۡ أَهُمۡ أَشَدُّ خَلۡقًا أَم مَّنۡ خَلَقۡنَآۚ إِنَّا خَلَقۡنَٰهُم مِّن طِينٖ لَّازِبِۭ,"Bi wọ́n léèrè wò pé, ṣé àwọn (ènìyàn) ni ìṣẹ̀dá wọn lágbára jùlọ ni tàbí àwọn (n̄ǹkan mìíràn)[1] tí A dá? Dájúdájú Àwa dá àwọn (ènìyàn) láti ara ẹrẹ̀ tó lẹ̀ mọ́ra wọn.","1. Àwọn n̄ǹkan mìíràn bíi àwọn sánmọ̀, àwọn ilẹ̀, àwọn mọlāika àti bẹ́ẹ̀ bẹ́ẹ̀ lọ."
37,12,بَلۡ عَجِبۡتَ وَيَسۡخَرُونَ,"Rárá (kò jọra wọn); ìwọ ṣèèmọ̀ (nípa al-Ƙur’ān), àwọn sì ń ṣe yẹ̀yẹ́.",
37,13,وَإِذَا ذُكِّرُواْ لَا يَذۡكُرُونَ,"Àti pé nígbà tí wọ́n bá ṣe ìrántí fún wọn, wọn kò níí lo ìrántí.",
37,14,وَإِذَا رَأَوۡاْ ءَايَةٗ يَسۡتَسۡخِرُونَ,"Nígbà tí wọ́n bá tún rí àmì kan, wọn yóò máa ṣe yẹ̀yẹ́.",
37,15,وَقَالُوٓاْ إِنۡ هَٰذَآ إِلَّا سِحۡرٞ مُّبِينٌ,Wọ́n sì wí pé: “Èyí kò jẹ́ kiní kan bí kò ṣe idán pọ́nńbélé.,
37,16,أَءِذَا مِتۡنَا وَكُنَّا تُرَابٗا وَعِظَٰمًا أَءِنَّا لَمَبۡعُوثُونَ,"Ṣé nígbà tí a bá kú tán, tí a ti di erùpẹ̀ àti egungun, ṣé dájúdájú Wọn yóò tún gbé wa dìde ni?",
37,17,أَوَءَابَآؤُنَا ٱلۡأَوَّلُونَ,"Ṣé àti àwọn bàbá wa, àwọn ẹni àkọ́kọ́?”",
37,18,قُلۡ نَعَمۡ وَأَنتُمۡ دَٰخِرُونَ,Sọ pé: “Bẹ́ẹ̀ ni. Ẹ̀yin yó sì di ẹni yẹpẹrẹ.”,
37,19,فَإِنَّمَا هِيَ زَجۡرَةٞ وَٰحِدَةٞ فَإِذَا هُمۡ يَنظُرُونَ,"Nítorí náà, igbe ẹyọ kan mà ni. Nígbà náà ni wọn yóò máa wò sùn.",
37,20,وَقَالُواْ يَٰوَيۡلَنَا هَٰذَا يَوۡمُ ٱلدِّينِ,Wọ́n á wí pé: “Ègbé wa ò! Èyí ni Ọjọ́ ẹ̀san.”,
37,21,هَٰذَا يَوۡمُ ٱلۡفَصۡلِ ٱلَّذِي كُنتُم بِهِۦ تُكَذِّبُونَ,Èyí ni ọjọ́ Ìdájọ́ èyí tí ẹ̀ ń pè ní irọ́.,
37,22,۞ ٱحۡشُرُواْ ٱلَّذِينَ ظَلَمُواْ وَأَزۡوَٰجَهُمۡ وَمَا كَانُواْ يَعۡبُدُونَ,"Ẹ kó àwọn tó ṣàbòsí jọ, àwọn ìyàwó wọn àti ohun tí wọ́n ń jọ́sìn fún",
37,23,مِن دُونِ ٱللَّهِ فَٱهۡدُوهُمۡ إِلَىٰ صِرَٰطِ ٱلۡجَحِيمِ,lẹ́yìn Allāhu. Kí ẹ sì júwe wọn sí ojú ọ̀nà iná Jẹhīm.,
37,24,وَقِفُوهُمۡۖ إِنَّهُم مَّسۡـُٔولُونَ,"Ẹ dá wọn dúró ná, dájúdájú wọ́n máa bi wọ́n léèrè ìbéèrè.",
37,25,مَا لَكُمۡ لَا تَنَاصَرُونَ,Kí ni kò jẹ́ kí ẹ ran ara yín lọ́wọ́?,
37,26,بَلۡ هُمُ ٱلۡيَوۡمَ مُسۡتَسۡلِمُونَ,"Rárá, wọ́n ti juwọ́ jusẹ̀ sílẹ̀ ní òní ni.",
37,27,وَأَقۡبَلَ بَعۡضُهُمۡ عَلَىٰ بَعۡضٖ يَتَسَآءَلُونَ,"Apá kan wọn yóò dojú kọ apá kan, tí wọn yóò máa bi ara wọn léèrè ìbéèrè.[1]",1. Ẹ wo ìtọsẹ̀-ọ̀rọ̀ sūrah al-Mu’minūn; 23:101.
37,28,قَالُوٓاْ إِنَّكُمۡ كُنتُمۡ تَأۡتُونَنَا عَنِ ٱلۡيَمِينِ,(Àwọn ènìyàn) wí pé: “Dájúdájú ẹ̀yin l’ẹ̀ ń gba ọ̀tún wọlé sí wa lára (láti ṣì wá lọ́nà).”[1],"1. Gbígba ọ̀tún wọlé sí ni lára ni pé, wọ́n ń lo orúkọ ’Islām láti fi pe àwọn ènìyàn lọ síbi ìṣẹbọ dípò mímú Allāhu ní Ọ̀kan ṣoṣo."
37,29,قَالُواْ بَل لَّمۡ تَكُونُواْ مُؤۡمِنِينَ,"(Àwọn àlùjànnú) wí pé: “Rárá o (àwa kọ́), ẹ̀yin ni ẹ kò jẹ́ onígbàgbọ́ òdodo.",
37,30,وَمَا كَانَ لَنَا عَلَيۡكُم مِّن سُلۡطَٰنِۭۖ بَلۡ كُنتُمۡ قَوۡمٗا طَٰغِينَ,"Àti pé àwa kò ní agbára kan lórí yín, ṣùgbọ́n ẹ̀yin jẹ́ ìjọ olùtayọ-ẹnu ààlà.",
37,31,فَحَقَّ عَلَيۡنَا قَوۡلُ رَبِّنَآۖ إِنَّا لَذَآئِقُونَ,Ọ̀rọ̀ Olúwa wa sì kò lé wa lórí pé dájúdájú àwa yóò tọ́ Iná wò.,
37,32,فَأَغۡوَيۡنَٰكُمۡ إِنَّا كُنَّا غَٰوِينَ,"Nítorí náà, a ṣì yín lọ́nà. Dájúdájú àwa náà sì jẹ́ olùṣìnà.”",
37,33,فَإِنَّهُمۡ يَوۡمَئِذٖ فِي ٱلۡعَذَابِ مُشۡتَرِكُونَ,"Dájúdájú ní ọjọ́ yẹn, akẹgbẹ́ ni wọ́n nínú Ìyà. (Wọ́n dìjọ máa wà nínú Iná.)",
37,34,إِنَّا كَذَٰلِكَ نَفۡعَلُ بِٱلۡمُجۡرِمِينَ,Dájúdájú báyẹn ni Àwa yóò ti ṣe pẹ̀lú àwọn ẹlẹ́ṣẹ̀.,
37,35,إِنَّهُمۡ كَانُوٓاْ إِذَا قِيلَ لَهُمۡ لَآ إِلَٰهَ إِلَّا ٱللَّهُ يَسۡتَكۡبِرُونَ,"Dájúdájú nígbà tí wọ́n bá sọ fún wọn pé “Kò sí ọlọ́hun kan tí a gbọ́dọ̀ jọ́sìn fún ní ọ̀nà òdodo àyàfi Allāhu.”, wọn yóò máa ṣègbéraga.",
37,36,وَيَقُولُونَ أَئِنَّا لَتَارِكُوٓاْ ءَالِهَتِنَا لِشَاعِرٖ مَّجۡنُونِۭ,Wọ́n sì ń wí pé: “Ṣé a máa fi àwọn òrìṣà wa sílẹ̀ nítorí eléwì wèrè kan?”,
37,37,بَلۡ جَآءَ بِٱلۡحَقِّ وَصَدَّقَ ٱلۡمُرۡسَلِينَ,Kò rí bẹ́ẹ̀. Ó mú òdodo wá ni. Ó sì ń jẹ́rìí sí òdodo àwọn Òjíṣẹ́ náà.,
37,38,إِنَّكُمۡ لَذَآئِقُواْ ٱلۡعَذَابِ ٱلۡأَلِيمِ,Dájúdájú ẹ máa tọ́ ìyà ẹlẹ́ta-eléro wò.,
37,39,وَمَا تُجۡزَوۡنَ إِلَّا مَا كُنتُمۡ تَعۡمَلُونَ,A kò níí san yín ní ẹ̀san kan àfi ohun tí ẹ̀ ń ṣe níṣẹ́.,
37,40,إِلَّا عِبَادَ ٱللَّهِ ٱلۡمُخۡلَصِينَ,"Àfi àwọn ẹrúsìn Allāhu, àwọn tí A ṣà lẹ́ṣà (fún ìgbàgbọ́ òdodo).",
37,41,أُوْلَٰٓئِكَ لَهُمۡ رِزۡقٞ مَّعۡلُومٞ,Ti àwọn wọ̀nyẹn sì ni arísìkí tí wọ́n ti mọ̀;,
37,42,فَوَٰكِهُ وَهُم مُّكۡرَمُونَ,àwọn èso. Àwọn sì ni alápọ̀n-ọ́nlé,
37,43,فِي جَنَّٰتِ ٱلنَّعِيمِ,nínú àwọn Ọgbà Ìdẹ̀ra.,
37,44,عَلَىٰ سُرُرٖ مُّتَقَٰبِلِينَ,Lórí àwọn ìtẹ́ ni wọn yóò ti kọjú síra wọn.,
37,45,يُطَافُ عَلَيۡهِم بِكَأۡسٖ مِّن مَّعِينِۭ,Wọn yóò máa gbé ife ọtí mímọ́ láti inú odò kan tó ń ṣàn káà kiri ọ̀dọ̀ wọn.,
37,46,بَيۡضَآءَ لَذَّةٖ لِّلشَّٰرِبِينَ,Funfun ni (ọtí náà). Ó ń dùn lẹ́nu àwọn tó máa mu ún.,
37,47,لَا فِيهَا غَوۡلٞ وَلَا هُمۡ عَنۡهَا يُنزَفُونَ,"Kò sí ìpalára kan fún wọn nínú rẹ̀, wọn kò sì níí hunrírà lórí rẹ̀.",
37,48,وَعِندَهُمۡ قَٰصِرَٰتُ ٱلطَّرۡفِ عِينٞ,"Àwọn obìnrin tí kì í wo ẹlòmíìràn, àwọn ẹlẹ́yinjú ẹgẹ́ yó sì wà lọ́dọ̀ wọn.",
37,49,كَأَنَّهُنَّ بَيۡضٞ مَّكۡنُونٞ,Wọ́n dà bí ẹyin tí wọn kò ì bó èèpo rẹ̀ kúrò lára rẹ̀.[1],1. Rírẹwà àwọn obìnrin Ọgbà Ìdẹ̀ra pọ̀ púpọ̀ tayọ òye ọmọnìyàn. Ìròyìn kan nìyẹn nínú rẹ̀.
37,50,فَأَقۡبَلَ بَعۡضُهُمۡ عَلَىٰ بَعۡضٖ يَتَسَآءَلُونَ,"Apá kan wọn yóò dojú kọ apá kan, tí wọn yóò máa bira wọn léèrè ìbéèrè.",
37,51,قَالَ قَآئِلٞ مِّنۡهُمۡ إِنِّي كَانَ لِي قَرِينٞ,"Òǹsọ̀rọ̀ kan nínú wọn yóò sọ pé: ""Dájúdájú èmi ní ọ̀rẹ́ kan",
37,52,يَقُولُ أَءِنَّكَ لَمِنَ ٱلۡمُصَدِّقِينَ,"tí ó ń wí pé, “Ṣé dájúdájú ìwọ wà nínú àwọn onígbàgbọ́ nínú Ọjọ́ Àjíǹde?",
37,53,أَءِذَا مِتۡنَا وَكُنَّا تُرَابٗا وَعِظَٰمًا أَءِنَّا لَمَدِينُونَ,"Ṣé nígbà tí a bá kú tán, tí a ti di erùpẹ̀ àti egungun, ṣé dájúdájú Wọn yóò san wá ní ẹ̀san ni?”",
37,54,قَالَ هَلۡ أَنتُم مُّطَّلِعُونَ,"Ó sọ pé: ""Ṣé ẹ̀yin yóò yọjú wo (ẹni náà tí kò gbàgbọ́ nínú Ọjọ́ àjíǹde)?”",
37,55,فَٱطَّلَعَ فَرَءَاهُ فِي سَوَآءِ ٱلۡجَحِيمِ,Ó yọjú wò ó. Ó sì rí i láààrin gbùngbùn nínú iná Jẹhīm.,
37,56,قَالَ تَٱللَّهِ إِن كِدتَّ لَتُرۡدِينِ,"Ó (sì) sọ pé: “Mó fi Allāhu búra, ìwọ fẹ́ẹ̀ kó ìparun bá mi tán.",
37,57,وَلَوۡلَا نِعۡمَةُ رَبِّي لَكُنتُ مِنَ ٱلۡمُحۡضَرِينَ,"Àti pé tí kì í bá ṣe ìdẹ̀ra Olúwa mi ni, èmi náà ìbá wà nínú ẹni tí wọ́n máa mú wá sínú Iná.",
37,58,أَفَمَا نَحۡنُ بِمَيِّتِينَ,Àwa kò sá níí kú mọ́ báyìí?,
37,59,إِلَّا مَوۡتَتَنَا ٱلۡأُولَىٰ وَمَا نَحۡنُ بِمُعَذَّبِينَ,Àfi ikú wa àkọ́kọ́. Wọn kò sì níí jẹ àwa níyà.,
37,60,إِنَّ هَٰذَا لَهُوَ ٱلۡفَوۡزُ ٱلۡعَظِيمُ,"Dájúdájú èyí, òhun ni èrèǹjẹ ńlá.”",
37,61,لِمِثۡلِ هَٰذَا فَلۡيَعۡمَلِ ٱلۡعَٰمِلُونَ,"Nítorí irú èyí, kí àwọn olùṣẹ̀sìn máa ṣẹ̀sìn lọ.",
37,62,أَذَٰلِكَ خَيۡرٞ نُّزُلًا أَمۡ شَجَرَةُ ٱلزَّقُّومِ,Ǹjẹ́ ìyẹn l’ó lóore jùlọ ní ibùdésí ni tàbí igi zaƙūm (igi ẹlẹ́gùn-ún)?,
37,63,إِنَّا جَعَلۡنَٰهَا فِتۡنَةٗ لِّلظَّٰلِمِينَ,Dájúdájú Àwa ṣe é ní àdánwò fún àwọn alábòsí.,
37,64,إِنَّهَا شَجَرَةٞ تَخۡرُجُ فِيٓ أَصۡلِ ٱلۡجَحِيمِ,Dájúdájú òhun ni igi kan tí ó máa hù jáde láti ìdí iná Jẹhīm.,
37,65,طَلۡعُهَا كَأَنَّهُۥ رُءُوسُ ٱلشَّيَٰطِينِ,Èso rẹ̀ dà bí orí àwọn aṣ-Ṣaetọ̄n.,
37,66,فَإِنَّهُمۡ لَأٓكِلُونَ مِنۡهَا فَمَالِـُٔونَ مِنۡهَا ٱلۡبُطُونَ,Dájúdájú wọn yóò máa jẹ nínú rẹ̀. Wọ́n sì máa jẹ ẹ́ ní àjẹyo bámúbámú.,
37,67,ثُمَّ إِنَّ لَهُمۡ عَلَيۡهَا لَشَوۡبٗا مِّنۡ حَمِيمٖ,"Lẹ́yìn náà, dájúdájú wọn yóò mu àwọnúwẹ̀jẹ̀ olómi gbígbóná tó gbóná parí lé e lórí.",
37,68,ثُمَّ إِنَّ مَرۡجِعَهُمۡ لَإِلَى ٱلۡجَحِيمِ,"Lẹ́yìn náà, dájúdájú ibùpadàsí wọn ni iná Jẹhīm.",
37,69,إِنَّهُمۡ أَلۡفَوۡاْ ءَابَآءَهُمۡ ضَآلِّينَ,Dájúdájú wọ́n bá àwọn bàbá wọn ní olùṣìnà.,
37,70,فَهُمۡ عَلَىٰٓ ءَاثَٰرِهِمۡ يُهۡرَعُونَ,Àwọn náà sì ń yára tẹ̀lé orípa wọn.,
37,71,وَلَقَدۡ ضَلَّ قَبۡلَهُمۡ أَكۡثَرُ ٱلۡأَوَّلِينَ,Dájúdájú ọ̀pọ̀lọ́pọ̀ àwọn ẹni àkọ́kọ́ ti ṣìnà ṣíwájú wọn.,
37,72,وَلَقَدۡ أَرۡسَلۡنَا فِيهِم مُّنذِرِينَ,Dájúdájú A ti rán àwọn olùkìlọ̀ sí wọn.,
37,73,فَٱنظُرۡ كَيۡفَ كَانَ عَٰقِبَةُ ٱلۡمُنذَرِينَ,"Nítorí náà, wo bí àtubọ̀tán àwọn ẹni-akìlọ̀-fún ti rí.",
37,74,إِلَّا عِبَادَ ٱللَّهِ ٱلۡمُخۡلَصِينَ,"Àfi àwọn ẹrúsìn Allāhu, àwọn tí A ṣà lẹ́ṣà (fún ìgbàgbọ́ òdodo).",
37,75,وَلَقَدۡ نَادَىٰنَا نُوحٞ فَلَنِعۡمَ ٱلۡمُجِيبُونَ,Dájúdájú (Ànábì) Nūh pè Wá. A sì dára ní olùjẹ́pè.,
37,76,وَنَجَّيۡنَٰهُ وَأَهۡلَهُۥ مِنَ ٱلۡكَرۡبِ ٱلۡعَظِيمِ,A gba òun àti àwọn ará ilé rẹ̀ là kúrò nínú ìbànújẹ́ ńlá náà.,
37,77,وَجَعَلۡنَا ذُرِّيَّتَهُۥ هُمُ ٱلۡبَاقِينَ,A dá àwọn àrọ́mọdọ́mọ rẹ̀ sí lẹ́yìn rẹ̀.,
37,78,وَتَرَكۡنَا عَلَيۡهِ فِي ٱلۡأٓخِرِينَ,A sì fún un ní orúkọ rere láààrin àwọn ẹni ìkẹ́yìn.,
37,79,سَلَٰمٌ عَلَىٰ نُوحٖ فِي ٱلۡعَٰلَمِينَ,Àlàáfíà kí ó máa bá (Ànábì) Nūh láààrin gbogbo ẹ̀dá.,
37,80,إِنَّا كَذَٰلِكَ نَجۡزِي ٱلۡمُحۡسِنِينَ,Dájúdájú báyẹn ni Àwa ṣe ń san àwọn olùṣe-rere ní ẹ̀san (rere).,
37,81,إِنَّهُۥ مِنۡ عِبَادِنَا ٱلۡمُؤۡمِنِينَ,"Dájúdájú ó wà nínú àwọn ẹrúsìn Wa, àwọn onígbàgbọ́ òdodo.",
37,82,ثُمَّ أَغۡرَقۡنَا ٱلۡأٓخَرِينَ,"Lẹ́yìn náà, A tẹ àwọn yòókù rì sínú agbami.",
37,83,۞ وَإِنَّ مِن شِيعَتِهِۦ لَإِبۡرَٰهِيمَ,Dájúdájú (Ànábì) ’Ibrọ̄hīm wà nínú ìjọ (tí ó tẹ̀lé ìlànà) rẹ̀.[1],"1. Ìyẹn ni pé, ẹ̀sìn Ànábì Nūh ni ẹ̀sìn Ànábì ’Ibrọ̄hīm - aleehimọ sọlātu wa salām -, ẹ̀sìn ’Islām."
37,84,إِذۡ جَآءَ رَبَّهُۥ بِقَلۡبٖ سَلِيمٍ,(Ẹ rántí) nígbà tí ó dojú kọ Olúwa rẹ̀ pẹ̀lú ọkàn mímọ́.,
37,85,إِذۡ قَالَ لِأَبِيهِ وَقَوۡمِهِۦ مَاذَا تَعۡبُدُونَ,"(Rántí) nígbà tí ó sọ fún bàbá rẹ̀ àti àwọn ènìyàn rẹ̀ pé: ""Kí ni ẹ̀ ń jọ́sìn fún?",
37,86,أَئِفۡكًا ءَالِهَةٗ دُونَ ٱللَّهِ تُرِيدُونَ,Ṣé ẹ̀ ń gbèrò láti sọ irọ́ di ọlọ́hun lẹ́yìn Allāhu?,
37,87,فَمَا ظَنُّكُم بِرَبِّ ٱلۡعَٰلَمِينَ,Kí sì ni èrò ọkàn yín sí Olúwa gbogbo ẹ̀dá?”[1],"1. Ìyẹn ni pé, ẹ̀san rere ni ẹ̀ ń retí ni tàbí ẹ̀san aburú?"
37,88,فَنَظَرَ نَظۡرَةٗ فِي ٱلنُّجُومِ,Ó ṣíjú wo àwọn ìràwọ̀ ní wíwò kan.,
37,89,فَقَالَ إِنِّي سَقِيمٞ,Ó sì sọ pé: “Dájúdájú ó rẹ̀ mí.”,
37,90,فَتَوَلَّوۡاْ عَنۡهُ مُدۡبِرِينَ,"Nítorí náà, wọ́n pa á tì, wọ́n sì lọ.",
37,91,فَرَاغَ إِلَىٰٓ ءَالِهَتِهِمۡ فَقَالَ أَلَا تَأۡكُلُونَ,"Nígbà náà, ó lọ sí ọ̀dọ̀ àwọn òrìṣà wọn. Ó sì sọ pé: “Ṣé ẹ kò níí jẹun ni?",
37,92,مَا لَكُمۡ لَا تَنطِقُونَ,Kí ni ó ṣe yín tí ẹ kò sọ̀rọ̀?”,
37,93,فَرَاغَ عَلَيۡهِمۡ ضَرۡبَۢا بِٱلۡيَمِينِ,"Nígbà náà, ó dojú lílù kọ wọ́n pẹ̀lú ọwọ́ ọ̀tún (ó sì rún wọn wómúwómú).",
37,94,فَأَقۡبَلُوٓاْ إِلَيۡهِ يَزِفُّونَ,(Àwọn abọ̀rìṣà) sáré wá dojú kọ ọ́.,
37,95,قَالَ أَتَعۡبُدُونَ مَا تَنۡحِتُونَ,Ó sọ pé: “Ṣé ẹ óò máa jọ́sìn fún n̄ǹkan tí ẹ gbẹ́ kalẹ̀ lére ni?,
37,96,وَٱللَّهُ خَلَقَكُمۡ وَمَا تَعۡمَلُونَ,Allāhu l’Ó sì dá ẹ̀yin àti n̄ǹkan tí ẹ̀ ń ṣe níṣẹ́.”,
37,97,قَالُواْ ٱبۡنُواْ لَهُۥ بُنۡيَٰنٗا فَأَلۡقُوهُ فِي ٱلۡجَحِيمِ,"Wọ́n wí pé: “Ẹ mọ ilé kan fún un, kí ẹ sì jù ú sínú iná.”",
37,98,فَأَرَادُواْ بِهِۦ كَيۡدٗا فَجَعَلۡنَٰهُمُ ٱلۡأَسۡفَلِينَ,Wọ́n gbèrò ète sí i. A sì sọ wọ́n di ẹni yẹpẹrẹ.,
37,99,وَقَالَ إِنِّي ذَاهِبٌ إِلَىٰ رَبِّي سَيَهۡدِينِ,Ó sọ pé: “Dájúdájú mo máa lọ sí (ìlú tí) Olúwa mi (pa mí láṣẹ láti lọ). Ó sì máa tọ́ mi sọ́nà (láti dé ibẹ̀).[1],1. Ìyẹn ìlú Ṣām.
37,100,رَبِّ هَبۡ لِي مِنَ ٱلصَّٰلِحِينَ,"Olúwa mi, ta mí lọ́rẹ ọmọ nínú àwọn ẹni rere.”",
37,101,فَبَشَّرۡنَٰهُ بِغُلَٰمٍ حَلِيمٖ,A sì fún un ní ìró ìdùnnú (nípa bíbí) ọmọkùnrin kan tí ó máa ní ìfaradà.,
37,102,فَلَمَّا بَلَغَ مَعَهُ ٱلسَّعۡيَ قَالَ يَٰبُنَيَّ إِنِّيٓ أَرَىٰ فِي ٱلۡمَنَامِ أَنِّيٓ أَذۡبَحُكَ فَٱنظُرۡ مَاذَا تَرَىٰۚ قَالَ يَٰٓأَبَتِ ٱفۡعَلۡ مَا تُؤۡمَرُۖ سَتَجِدُنِيٓ إِن شَآءَ ٱللَّهُ مِنَ ٱلصَّٰبِرِينَ,"Nígbà tí (ọmọ náà) dàgbà, tí ó tó bá (bàbá rẹ̀) ṣe iṣẹ́, (bàbá rẹ̀) sọ pé: ""Ọmọ mi, dájúdájú èmi lá àlá pé dájúdájú mò ń dúńbú rẹ. Nítorí náà, wòye sí i, kí ni o rí sí i."" Ó sọ pé: “Bàbá mi, ṣe ohun tí Wọ́n pa láṣẹ fún ọ. O máa bá mi nínú àwọn onísùúrù, tí Allāhu bá fẹ́.”",
37,103,فَلَمَّآ أَسۡلَمَا وَتَلَّهُۥ لِلۡجَبِينِ,"Nígbà tí àwọn méjèèjì juwọ́ jusẹ̀ sílẹ̀, tí (Ànábì ’Ibrọ̄hīm) sì dojú[1] (ọmọ) rẹ̀ bolẹ̀,",1. Ìtúmọ̀ “jẹbīn” ni iwájú orí.
37,104,وَنَٰدَيۡنَٰهُ أَن يَٰٓإِبۡرَٰهِيمُ,"A pè é (báyìí) pé, ’Ibrọ̄hīm,",
37,105,قَدۡ صَدَّقۡتَ ٱلرُّءۡيَآۚ إِنَّا كَذَٰلِكَ نَجۡزِي ٱلۡمُحۡسِنِينَ,o kúkú ti mú àlá náà ṣẹ. Dájúdájú báyẹn ni Àwa ṣe ń san àwọn olùṣe-rere ní ẹ̀san (rere).,
37,106,إِنَّ هَٰذَا لَهُوَ ٱلۡبَلَٰٓؤُاْ ٱلۡمُبِينُ,"Dájúdájú èyí, òhun ni àdánwò pọ́nńbélé.",
37,107,وَفَدَيۡنَٰهُ بِذِبۡحٍ عَظِيمٖ,A sì fi àgbò ńlá ṣèràpadà rẹ̀.,
37,108,وَتَرَكۡنَا عَلَيۡهِ فِي ٱلۡأٓخِرِينَ,A tún fún un ní orúkọ rere láààrin àwọn ẹni ìkẹ́yìn.,
37,109,سَلَٰمٌ عَلَىٰٓ إِبۡرَٰهِيمَ,Àlàáfíà kí ó máa bá (Ànábì) ’Ibrọ̄hīm.,
37,110,كَذَٰلِكَ نَجۡزِي ٱلۡمُحۡسِنِينَ,Báyẹn ni A ṣe ń san àwọn olùṣe-rere ní ẹ̀san (rere).,
37,111,إِنَّهُۥ مِنۡ عِبَادِنَا ٱلۡمُؤۡمِنِينَ,"Dájúdájú ó wà nínú àwọn ẹrúsìn Wa, àwọn onígbàgbọ́ òdodo.",
37,112,وَبَشَّرۡنَٰهُ بِإِسۡحَٰقَ نَبِيّٗا مِّنَ ٱلصَّٰلِحِينَ,"A tún fún un ní ìró ìdùnnú (nípa bíbí) ’Ishāƙ, (ó máa jẹ́) Ànábì. (Ó sì máa wà) nínú àwọn ẹni rere.",
37,113,وَبَٰرَكۡنَا عَلَيۡهِ وَعَلَىٰٓ إِسۡحَٰقَۚ وَمِن ذُرِّيَّتِهِمَا مُحۡسِنٞ وَظَالِمٞ لِّنَفۡسِهِۦ مُبِينٞ,Àti pé A fún òun àti ’Ishāƙ ní ìbùkún. Ẹni rere àti alábòsí pọ́nńbélé (tó ń ṣàbòsí sí) ẹ̀mí ara rẹ̀ wà nínú àrọ́mọdọ́mọ àwọn méjèèjì.[1],"1. Bẹ̀rẹ̀ láti āyah 100 títí dé āyah 113, ó ti hàn kedere pé: (ìkíní) Ànábì ’Ismā‘īl - kí ọlà Allāhu máa bá a - ni àkọ́bí Ànábì ’Ibrọ̄hīm - kí ọlà Allāhu máa bá a -; (ìkejì) Ànábì ’Ismā‘īl - kí ọlà Allāhu máa bá a - ni ẹni tí Allāhu Ẹlẹ́dàá pa láṣẹ pé kí Ànábì ’Ibrọ̄hīm - kí ọlà Allāhu máa bá a - pa láti fi jọ́sìn fún Òun; (ìkẹta) Kò sí ohun tó jẹmọ́ ẹ̀jẹ́ àti ìmúṣẹ ẹ̀jẹ́ nínú àlá àti ìṣẹ̀lẹ̀ náà; (ìkẹrin) Ìkíní kejì àwọn ọmọ méjèèjì náà ni ẹni ìbùkún."
37,114,وَلَقَدۡ مَنَنَّا عَلَىٰ مُوسَىٰ وَهَٰرُونَ,Dájúdájú A ṣoore fún (Ànábì) Mūsā àti Hārūn.,
37,115,وَنَجَّيۡنَٰهُمَا وَقَوۡمَهُمَا مِنَ ٱلۡكَرۡبِ ٱلۡعَظِيمِ,A gba àwọn méjèèjì àti ìjọ àwọn méjèèjì là kúrò nínú ìbànújẹ́ ńlá náà.,
37,116,وَنَصَرۡنَٰهُمۡ فَكَانُواْ هُمُ ٱلۡغَٰلِبِينَ,A tún ṣàrànṣe fún wọn. Àwọn ni wọ́n jẹ́ olùborí (ọ̀tá wọn).,
37,117,وَءَاتَيۡنَٰهُمَا ٱلۡكِتَٰبَ ٱلۡمُسۡتَبِينَ,A sì fún àwọn méjèèjì ní Tírà tó yanjú.,
37,118,وَهَدَيۡنَٰهُمَا ٱلصِّرَٰطَ ٱلۡمُسۡتَقِيمَ,A tún fi àwọn méjèèjì mọ̀nà tààrà.,
37,119,وَتَرَكۡنَا عَلَيۡهِمَا فِي ٱلۡأٓخِرِينَ,A fún àwọn méjèèjì ní orúkọ rere láààrin àwọn ẹni ìkẹ́yìn.,
37,120,سَلَٰمٌ عَلَىٰ مُوسَىٰ وَهَٰرُونَ,Àlàáfíà kí ó máa bá (Ànábì) Mūsā àti Hārūn.,
37,121,إِنَّا كَذَٰلِكَ نَجۡزِي ٱلۡمُحۡسِنِينَ,Dájúdájú báyẹn ni Àwa ṣe ń san àwọn olùṣe-rere ní ẹ̀san (rere).,
37,122,إِنَّهُمَا مِنۡ عِبَادِنَا ٱلۡمُؤۡمِنِينَ,"Dájúdájú àwọn méjèèjì wà nínú àwọn ẹrúsìn Wa, àwọn onígbàgbọ́ òdodo.",
37,123,وَإِنَّ إِلۡيَاسَ لَمِنَ ٱلۡمُرۡسَلِينَ,Dájúdájú (Ànábì) ’Ilyās wà nínú àwọn Òjíṣẹ́.,
37,124,إِذۡ قَالَ لِقَوۡمِهِۦٓ أَلَا تَتَّقُونَ,(Ẹ rántí) nígbà tí ó sọ fún ìjọ rẹ̀ pé: “Ṣé ẹ ò níí bẹ̀rù Allāhu ni?,
37,125,أَتَدۡعُونَ بَعۡلٗا وَتَذَرُونَ أَحۡسَنَ ٱلۡخَٰلِقِينَ,"Ṣé ẹ óò máa pe òrìṣà kan, ẹ sì máa fi Ẹni tó dára jùlọ nínú àwọn ẹlẹ́dàá sílẹ̀?[1]",1. Ẹ wo ìtọsẹ̀-ọ̀rọ̀ sūrah al-Mu’minūn; 23:14.
37,126,ٱللَّهَ رَبَّكُمۡ وَرَبَّ ءَابَآئِكُمُ ٱلۡأَوَّلِينَ,"(ẹ̀ ń fi) Allāhu (sílẹ̀), Olúwa yín àti Olúwa àwọn bàbá yín, àwọn ẹni àkọ́kọ́?”",
37,127,فَكَذَّبُوهُ فَإِنَّهُمۡ لَمُحۡضَرُونَ,"Wọ́n sì pè é ní òpùrọ́. Nítorí náà, wọ́n máa mú wọn wá sínú Iná.",
37,128,إِلَّا عِبَادَ ٱللَّهِ ٱلۡمُخۡلَصِينَ,"Àfi àwọn ẹrúsìn Allāhu, àwọn tí A ṣà lẹ́ṣà (fún ìgbàgbọ́ òdodo).",
37,129,وَتَرَكۡنَا عَلَيۡهِ فِي ٱلۡأٓخِرِينَ,A fún un ní orúkọ rere láààrin àwọn ẹni ìkẹ́yìn.,
37,130,سَلَٰمٌ عَلَىٰٓ إِلۡ يَاسِينَ,Àlàáfíà kí ó máa bá (Ànábì) ’Ilyās.,
37,131,إِنَّا كَذَٰلِكَ نَجۡزِي ٱلۡمُحۡسِنِينَ,Dájúdájú báyẹn ni Àwa ṣe ń san àwọn olùṣe-rere ní ẹ̀san (rere).,
37,132,إِنَّهُۥ مِنۡ عِبَادِنَا ٱلۡمُؤۡمِنِينَ,"Dájúdájú ó wà nínú àwọn ẹrúsìn Wa, àwọn onígbàgbọ́ òdodo.",
37,133,وَإِنَّ لُوطٗا لَّمِنَ ٱلۡمُرۡسَلِينَ,Dájúdájú (Ànábì) Lūt wà nínú àwọn Òjíṣẹ́.,
37,134,إِذۡ نَجَّيۡنَٰهُ وَأَهۡلَهُۥٓ أَجۡمَعِينَ,(Ẹ rántí) nígbà tí A gba òun àti gbogbo àwọn ará ilé rẹ̀ là.,
37,135,إِلَّا عَجُوزٗا فِي ٱلۡغَٰبِرِينَ,Àyàfi arúgbóbìnrin kan tí ó wà nínú àwọn tó ṣẹ́ kù lẹ́yìn (láààrin àwọn tí A parẹ́).[1],1. Ẹ wo ìtọsẹ̀-ọ̀rọ̀ sūrah aṣ-Ṣu‘arọ̄’; 26:171.
37,136,ثُمَّ دَمَّرۡنَا ٱلۡأٓخَرِينَ,"Lẹ́yìn náà, A pa àwọn yòókù run.",
37,137,وَإِنَّكُمۡ لَتَمُرُّونَ عَلَيۡهِم مُّصۡبِحِينَ,Dájúdájú ẹ̀yin náà kúkú ń gba ọ̀dọ̀ wọn kọjá láàárọ̀-láàárọ̀,
37,138,وَبِٱلَّيۡلِۚ أَفَلَا تَعۡقِلُونَ,àti ní alaalẹ́. Ṣé ẹ kò níí ṣe làákàyè ni?,
37,139,وَإِنَّ يُونُسَ لَمِنَ ٱلۡمُرۡسَلِينَ,Dájúdájú (Ànábì) Yūnus kúkú wà nínú àwọn Òjíṣẹ́.,
37,140,إِذۡ أَبَقَ إِلَى ٱلۡفُلۡكِ ٱلۡمَشۡحُونِ,(Ẹ rántí) nígbà tí ó sá lọ sínú ọkọ̀ ojú-omi tó kún (fún èrò).,
37,141,فَسَاهَمَ فَكَانَ مِنَ ٱلۡمُدۡحَضِينَ,Ó sì bá wọn ṣe kúríà papọ̀. Ó sì wà nínú àwọn tí kúrìá já.[1],"1. Ìyẹn ni pé, nígbà tí ọkọ̀ ojú-omi fẹ́ yí dànù láààrin agbami odò nítorí èrò àkúnfàya, ọ̀rọ̀ jẹmọ́ kí ẹnì kan kúrò nínú rẹ̀ bí bẹ́ẹ̀ kọ́, gbogbo wọn máa bá omi lọ. Nípa bẹ́ẹ̀, wọ́n ṣe ƙur‘ah."
37,142,فَٱلۡتَقَمَهُ ٱلۡحُوتُ وَهُوَ مُلِيمٞ,"Nítorí náà, ẹja gbé e mì; ó sì ń dá ara rẹ̀ lẹ́bi.",
37,143,فَلَوۡلَآ أَنَّهُۥ كَانَ مِنَ ٱلۡمُسَبِّحِينَ,"Nítorí náà, tí kò bá jẹ́ pé ó wà nínú àwọn olùṣàfọ̀mọ́ fún Allāhu,",
37,144,لَلَبِثَ فِي بَطۡنِهِۦٓ إِلَىٰ يَوۡمِ يُبۡعَثُونَ,dájúdájú ìbá wà nínú ẹja títí di ọjọ́ tí wọn yóò gbé ẹ̀dá dìde.,
37,145,۞ فَنَبَذۡنَٰهُ بِٱلۡعَرَآءِ وَهُوَ سَقِيمٞ,"Nítorí náà, A jù ú sí orí ilẹ́ gban̄sasa létí omi. Ó sì jẹ́ aláìlera.",
37,146,وَأَنۢبَتۡنَا عَلَيۡهِ شَجَرَةٗ مِّن يَقۡطِينٖ,A sì mú igi Yẹƙtīn hù jáde láti ṣíji bò ó.,
37,147,وَأَرۡسَلۡنَٰهُ إِلَىٰ مِاْئَةِ أَلۡفٍ أَوۡ يَزِيدُونَ,A tún rán an níṣẹ́ sí ọ̀kẹ́ márùn-ún (ènìyàn) tàbí kí wọ́n lékún sí i.[1],"1. Ọ̀kẹ́ márùn-ún ni ẹgbẹ̀rún lọ́nà ọgọ́rùn-ún (100,000)."
37,148,فَـَٔامَنُواْ فَمَتَّعۡنَٰهُمۡ إِلَىٰ حِينٖ,Wọ́n gbàgbọ́ ní òdodo. A sì fún wọn ní ìgbádùn títí di ìgbà díẹ̀.,
37,149,فَٱسۡتَفۡتِهِمۡ أَلِرَبِّكَ ٱلۡبَنَاتُ وَلَهُمُ ٱلۡبَنُونَ,"Bi wọ́n léèrè wò pé: “Ṣé Olúwa rẹ l’ó ni àwọn ọmọbìnrin, tiwọn sì ni ọmọkùnrin?",
37,150,أَمۡ خَلَقۡنَا ٱلۡمَلَٰٓئِكَةَ إِنَٰثٗا وَهُمۡ شَٰهِدُونَ,"Tàbí A dá àwọn mọlāika ní obìnrin, tí àwọn sì jẹ́ ẹlẹ́rìí?”",
37,151,أَلَآ إِنَّهُم مِّنۡ إِفۡكِهِمۡ لَيَقُولُونَ,"Gbọ́, nínú irọ́ wọn ni pé dájúdájú wọ́n ń wí pé:",
37,152,وَلَدَ ٱللَّهُ وَإِنَّهُمۡ لَكَٰذِبُونَ,“Allāhu bímọ.” Dájúdájú òpùrọ́ sì ni wọ́n.,
37,153,أَصۡطَفَى ٱلۡبَنَاتِ عَلَى ٱلۡبَنِينَ,Ṣé (Allāhu) ṣẹ̀ṣà àwọn ọmọbìnrin lórí àwọn ọmọkùnrin ni?,
37,154,مَا لَكُمۡ كَيۡفَ تَحۡكُمُونَ,Kí l’ó ń ṣe yín tí ẹ fi ń dájọ́ báyìí?,
37,155,أَفَلَا تَذَكَّرُونَ,Ṣé ẹ kò níí lo ìrántí ni?,
37,156,أَمۡ لَكُمۡ سُلۡطَٰنٞ مُّبِينٞ,Tàbí ẹ ní ẹ̀rí tó yanjú lọ́wọ́ ni?,
37,157,فَأۡتُواْ بِكِتَٰبِكُمۡ إِن كُنتُمۡ صَٰدِقِينَ,Ẹ mú tírà yín wà nígbà náà tí ẹ bá jẹ́ olódodo.,
37,158,وَجَعَلُواْ بَيۡنَهُۥ وَبَيۡنَ ٱلۡجِنَّةِ نَسَبٗاۚ وَلَقَدۡ عَلِمَتِ ٱلۡجِنَّةُ إِنَّهُمۡ لَمُحۡضَرُونَ,"Wọ́n tún fi ìbátan sáààrin (Allāhu) àti àlùjànnú! Àwọn àlùjànnú sì ti mọ̀ pé, dájúdájú wọ́n kúkú máa mú àwọn wá sínú Iná ni.",
37,159,سُبۡحَٰنَ ٱللَّهِ عَمَّا يَصِفُونَ,Mímọ́ ni fún Allāhu tayọ ohun tí wọ́n ń fi ròyìn (Rẹ̀).,
37,160,إِلَّا عِبَادَ ٱللَّهِ ٱلۡمُخۡلَصِينَ,"Àfi àwọn ẹrúsìn Allāhu, àwọn tí A ṣà lẹ́ṣà (fún ìgbàgbọ́ òdodo).",
37,161,فَإِنَّكُمۡ وَمَا تَعۡبُدُونَ,"Dájúdájú ẹ̀yin àti n̄ǹkan tí ẹ̀ ń jọ́sìn fún (lẹ́yìn Allāhu),",
37,162,مَآ أَنتُمۡ عَلَيۡهِ بِفَٰتِنِينَ,ẹ kò lè fi ṣi ẹnì kan kan lọ́nà,
37,163,إِلَّا مَنۡ هُوَ صَالِ ٱلۡجَحِيمِ,àfi ẹni tí ó bá fẹ́ wọ inú iná Jẹhīm.,
37,164,وَمَا مِنَّآ إِلَّا لَهُۥ مَقَامٞ مَّعۡلُومٞ,Kò sí ẹnì kan nínú àwa (mọlāika) àfi kí ó ní ibùdúró tí wọ́n ti mọ̀.,
37,165,وَإِنَّا لَنَحۡنُ ٱلصَّآفُّونَ,"Dájúdájú àwa, a kúkú wà ní ọ̀wọ̀ọ̀wọ́ ni.",
37,166,وَإِنَّا لَنَحۡنُ ٱلۡمُسَبِّحُونَ,"Àti pé dájúdájú àwa, àwa kúkú ni olùṣàfọ̀mọ́ (fún Allāhu).",
37,167,وَإِن كَانُواْ لَيَقُولُونَ,Wọ́n kúkú ń wí pé:,
37,168,لَوۡ أَنَّ عِندَنَا ذِكۡرٗا مِّنَ ٱلۡأَوَّلِينَ,"“Tí ó bá jẹ́ pé dájúdájú a bá ní (tírà) ìrántí kan nínú (àwọn tírà) àwọn ẹni àkọ́kọ́,",
37,169,لَكُنَّا عِبَادَ ٱللَّهِ ٱلۡمُخۡلَصِينَ,"dájúdájú àwa ìbá jẹ́ ẹrúsìn Allāhu, àwọn tí A ṣà lẹ́ṣà (fún ìgbàgbọ́ òdodo).”",
37,170,فَكَفَرُواْ بِهِۦۖ فَسَوۡفَ يَعۡلَمُونَ,Ṣùgbọ́n wọ́n ṣàì gbàgbọ́ nínú (Allāhu). Láìpẹ́ wọ́n máa mọ̀.,
37,171,وَلَقَدۡ سَبَقَتۡ كَلِمَتُنَا لِعِبَادِنَا ٱلۡمُرۡسَلِينَ,"Dájúdájú ọ̀rọ̀ Wa ti ṣíwájú fún àwọn ẹrúsìn Wa, àwọn Òjíṣẹ́.",
37,172,إِنَّهُمۡ لَهُمُ ٱلۡمَنصُورُونَ,"Dájúdájú àwọn, àwọn l’a kúkú máa ṣàrànṣe fún.",
37,173,وَإِنَّ جُندَنَا لَهُمُ ٱلۡغَٰلِبُونَ,"Àti pé dájúdájú àwọn ọmọ ogun Wa, àwọn kúkú ni olùborí.",
37,174,فَتَوَلَّ عَنۡهُمۡ حَتَّىٰ حِينٖ,"Nítorí náà, ṣẹ́rí kúrò lọ́dọ̀ wọn fún ìgbà díẹ̀.",
37,175,وَأَبۡصِرۡهُمۡ فَسَوۡفَ يُبۡصِرُونَ,"Àti pé máa wò wọ́n níran ná, àwọn náà ń bọ̀ wá ríran wò.",
37,176,أَفَبِعَذَابِنَا يَسۡتَعۡجِلُونَ,Ṣé ìyà Wa ni wọ́n ń wá pẹ̀lú ìkánjú?,
37,177,فَإِذَا نَزَلَ بِسَاحَتِهِمۡ فَسَآءَ صَبَاحُ ٱلۡمُنذَرِينَ,"Nígbà tí ó bá sọ̀kalẹ̀ sí gbàgede wọn, òwúrọ̀ ọjọ́ náà yó sì burú fún àwọn ẹni-akìlọ̀-fún.",
37,178,وَتَوَلَّ عَنۡهُمۡ حَتَّىٰ حِينٖ,Kúrò lọ́dọ̀ wọn títí di ìgbà kan ná.,
37,179,وَأَبۡصِرۡ فَسَوۡفَ يُبۡصِرُونَ,"Àti pé máa wò wọ́n níran ná, àwọn náà ń bọ̀ wá ríran wò.",
37,180,سُبۡحَٰنَ رَبِّكَ رَبِّ ٱلۡعِزَّةِ عَمَّا يَصِفُونَ,"Mímọ́ ni fún Olúwa rẹ, Olúwa (tó ni) agbára, tayọ ohun tí wọ́n ń fi ròyìn (Rẹ̀).",
37,181,وَسَلَٰمٌ عَلَى ٱلۡمُرۡسَلِينَ,Kí àlàáfíà máa bá àwọn Òjíṣẹ́,
37,182,وَٱلۡحَمۡدُ لِلَّهِ رَبِّ ٱلۡعَٰلَمِينَ,"Gbogbo ẹyìn ń jẹ́ ti Allāhu, Olúwa gbogbo ẹ̀dá.",
