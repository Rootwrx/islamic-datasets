surah,ayah,arabic_text,translation,footnotes
102,1,أَلۡهَىٰكُمُ ٱلتَّكَاثُرُ,"1. (Эй инсонлар), сизларни (мол-дунё) тўплаб-кўпайтириш машғул қилди!",
102,2,حَتَّىٰ زُرۡتُمُ ٱلۡمَقَابِرَ,"2. Сизлар то қабрларни зиёрат қилгунларингизча (яъни, ўлиб, қабрга киргунларингизча сизларни мол-дунё тўплаб-кўпайтириш машғул қилди!)","И з о ҳ. Дарҳақиқат, бутун ҳаётларида Аллоҳ таолога бирор кун ибодат қилмасдан мол-дунёга сиғиниб ўтадиган кимсалар жуда кўпдир. Бу хусусда Пайғамбаримизнинг Саҳиҳул-Бухорийда ривоят қилинган бир ҳадислари ўта ибратлидир: «Маййитнинг-ўликнинг ортидан уч нарса эргашиб боради ва кейин у учовидан иккиси қайтиб кетади, бири эса ўлик билан бирга қолади — унга бола-чақаси, мол-дунёси ва шу дунёда қилган амаллари эргашиб боради-да, сўнгра бола-чақаси ва мол-дунёси яна қайтиб кетади, қилиб ўтган амаллари эса у билан бирга қабрда қолади»."
102,3,كَلَّا سَوۡفَ تَعۡلَمُونَ,"3. Йўқ, сизлар яқинда (бу қилмишларингизнинг оқибатини) билурсизлар!",
102,4,ثُمَّ كَلَّا سَوۡفَ تَعۡلَمُونَ,"4. Яна бир бор йўқ, сизлар яқинда билурсизлар.",
102,5,كَلَّا لَوۡ تَعۡلَمُونَ عِلۡمَ ٱلۡيَقِينِ,"5. Йўқ, агар сизлар (дунёга қул бўлиб қолишнинг оқибати нима эканлигини) аниқ билиш билан билсаларингиз эди, (унга қул бўлиб қолмас эдингизлар)!",
102,6,لَتَرَوُنَّ ٱلۡجَحِيمَ,"6. Қасамки, албатта сизлар дўзахни кўрурсизлар!",
102,7,ثُمَّ لَتَرَوُنَّهَا عَيۡنَ ٱلۡيَقِينِ,"7. Яна бир бор қасамки, сизлар уни аниқ кўриш билан кўрурсизлар!",
102,8,ثُمَّ لَتُسۡـَٔلُنَّ يَوۡمَئِذٍ عَنِ ٱلنَّعِيمِ,8. Сўнгра ана ўша Кунда албатта (ҳаёти дунёда сизларга ато этилган барча) неъматлар тўғрисида масъул бўлурсизлар.,
